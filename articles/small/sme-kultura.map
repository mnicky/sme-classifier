[{:category "kultura", :url "http://kultura.sme.sk/c/6508748/kremnicke-gagy-tipy-sme.html", :text " (10.15)Mestské divadlo  a jeho hra o legendárnej postave. Jánošík bez ornamentov, ostrihaný, vyzlečený z kroja, zbavený valašky, ale zato vybavený novými zbraňami. (18.00)Nie je to klasické zľahčovanie klasiky. Dvaja hudobní virtuózi s veľmi nápaditým zmyslom pre humor. (20.15)Dvojčlenná vtipná akrobatická šou vo vzduchu aj na zemi. (dnes 22.30, v nedeľu 17.30)Nekonvenčná a nehanebne zábavná komédia jedinej herečky o tragédii dospievania. (11.15)Divadelno–hudobno improvizované poludnie mladého českého divadla Vosto5, ktoré spája poetiku moderného kabaretu s nadhľadom a mystifikáciami. (13.15)Talkšou českého herca, ktorý je tento rok prezidentom Akadémie humoru. (14.30)Interaktívne predstavenie pre batoľatá a ich rodičov v podaní Bábkového divadla na Rázcestí – živá hudba, zvuky, pohyby, dotyky. (20.15)Odovzdávanie cien Akadémie humoru spojené s koncertom speváčky Lucie Lužinskej a jej kapely. Priamy prenos z galavečera si môžete pozrieť aj online – na sme.sk.", :perex "Festival Kremnické Gagy sa začal v piatok a trvá až do nedele večera. Ponúkame vám naše tipy, čo sa tam oplatí vidieť:", :title "Kremnické gagy - tipy SME"} {:category "kultura", :url "http://kultura.sme.sk/c/6509398/ziska-literarnu-nobelovku-murakami.html", :text "BRATISLAVA. O dva mesiace sa budú udeľovať . Najväčším favoritom medzi spisovateľmi je Haruki Murakami. Myslí si to britská stávková kancelária Ladbrokes, ktorá naň vypísala najvyšší kurz.Víťazov literárnych nobeloviek tipujú mnohí, ale Ladbrokes patria medzi tých úspešnejších. Vlani napríklad verili Thomasovi Tranströmerovi s kurzom 9:2 a práve švédsky básnik aj nakoniec cenu získal. Na Murakamiho tento rok vypísali kurz  10:1.Šesťdesiattriročný japonský autor sa preslávil knihami ako Nórske drevo, Kafka na pobreží. Písať začal neskoro, až krátko pred tridsiatkou. Do debutovej knihy Hear the Wind Sing (1979) žil obyčajným životom, dnes je považovaný za jedného z najvplyvnejších spisovateľov. Jeho knihy sa prekladajú do všetkých svetových jazykov, niektoré boli sfilmované a získali rôzne ocenenia.Tohtoročným favoritom sa stal vďaka eposu 1Q84. Názov odkazuje k legendárnej Orwellovej knihe a vydavateľ ju uvádza slovami: „Je rok 1Q84. Toto je skutočný svet bez akýchkoľvek pochybností. Ale v tomto svete sú na oblohe dva mesiace. V tomto svete sa osudy dvoch ľudí úzko preplietajú. Každý z nich robí iným spôsobom niečo nebezpečné. A zdá sa, že v tomto svete neexistuje možnosť záchrany pre oboch...“Murakamiho knihy v slovenčine vydáva Slovart. Táto k nim asi tak rýchlo nepribudne: „Zatiaľ máme naplánovaný len záver jeho trilógie Kronika vtáčika na kľúčik,“ povedala zástupkyňa vydavateľstva Zuzana Šeršeňová. „Na Slovensku je problém s japončinármi, toto je navyše obrovský román, nevieme zareagovať veľmi rýchlo.“Knihu, ktorá má vyše tisíctristo strán, si však budete môcť prečítať v češtine. Je v edičnom pláne Odeonu, ktorý ju chce vydať na prelome októbra a novembra.Okrem Murakamiho sú tento rok vysoké stávkové kurzy aj na čínskeho autora Mo Yana a holandského klasika Ceesa Nootebooma. Nominácie sa obvykle zbierajú od doterajších držiteľov ceny, od profesorov literatúry, členov Nobelovej akadémie či literárnych spoločností. Tento rok porota vyberala nominácie zo širšieho zoznamu, kde bolo 210 spisovateľov. Víťaza vyhlásia v Štokholme v prvý októbrový týždeň.", :perex "Tohtoročné nominácie na prestížnu cenu sú známe. Britská stávková kancelária najviac verí japonskému autorovi. ", :title "Získa literárnu nobelovku Murakami?"} {:category "kultura", :url "http://kultura.sme.sk/c/6508664/scott-mckenzie-mal-jediny-hit-ale-nesmrtelny.html", :text "All You Need Is Love, Light my Fire, I’m a Believer, Foxy Lady, A Whiter Shade of Pale. To je len pár hitov, ktoré vznikli v roku 1967. Symbolom vtedajšieho „leta lásky“ a hymnou generácie hippies sa však stala úplne iná skladba, ktorú nenaspievala žiadna z najväčších hviezd. „Nebola to ani tak pesnička o San Franciscu ako o festivale Monterey Pop,“ spomínal  Skladateľ John Phillips ju mohol použiť pre vlastnú skupinu The Mamas & The Papas, ale ponúkol ju starému priateľovi.Nahrali ju iba s gitarou, zvončekmi a basou. Jednoduchý chytľavý popevok vyšiel ako singel v máji 1967 a keď sa stal zvučkou spomínaného festivalu, začali sa diať veci.Číslo 1 v americkej, britskej i väčšine európskych hitparád. V konkurencii vrcholných albumov  a The Rolling Stones či silného debutu Jimmiho Hendrixa. Skladba San Francisco (Be Sure To Wear Some Flowers in Your Hair) dokonale vystihla dobovú atmosféru.Mladá generácia mala už dosť politických vrážd, vojny vo Vietname aj potláčania demonštrácií za ľudské práva. Pokojná skladba prenikla aj do krajín za železnou oponou. Veľmi populárna bola u nás počas Pražskej jari 1968 aj vo východnom Nemecku. „Žasnem, ako stále evokuje sny v srdciach a mysliach ľudí po celom svete. Hoci mnohí zažili éru, keď tá nahrávka vyšla, stále viac je tých, ktorí sa narodili neskôr,“ napísal v roku 2002 McKenzie.„Nová popmusic, ktorá vtedy vznikla, bola skutočne úžasná. Nikdy predtým ani potom, s výnimkou rapu, neobsahovala takú číru poetickú a sociálnu silu. Na konci dekády, keď sa leto lásky zmenilo na zimu beznádeje, nám hudba pomohla prežiť a preniesla nás do sveta, kde existuje šanca na zmenu.“Úspech bol obrovský, ale jednorazový. McKenzie vydal iba dve platne. Debutová z roku 1967 aj Stained Glass Morning (1970) zapadli u kritiky aj fanúšikov. Následne sa na dlhý čas úplne vytratil. Až koncom 80. rokov ho konečne John Phillips zlomil - začal hrávať s Mamas & Papas a stal sa spoluautorom hitu Kokomo od The .Je inak zaujímavé, že až do vzniku pesničky San Francisco nemal s Kaliforniou nič spoločné. Narodil sa na Floride, vyrastal v Severnej Karolíne a vo Virgínii, potom žil dlho v . Do Kalifornie sa presťahoval až v roku 1970 do malého mestečka Joshua Tree a posledné roky života strávil v Los Angeles.Vlastným menom sa volal Philip Wallach Blondheim. Najvýraznejšiu detskú spomienku mal na syna matkinej kamarátky. Bol to John Phillips, s ktorým založili prvú kapelu The Abstracts a rozhodli sa preraziť v New Yorku.Najskôr premenovali kapelu na The Smoothies a potom aj jeho. „Nik nedokázal moje meno poriadne vysloviť a raz komik Jackie Curtis vyhlásil, že vyzerám ako škótsky pes. Nepáčilo sa mi, keď ma volali Scottie, tak som si pridal priezvisko McKenzie.“S Phillipsom neprerazili ani s ďalšou kapelou The Journeyman, ktorej veľká firma Capitol records vydala tri platne. Všetci vtedy šaleli po Beatles a iných britských hudobníkoch. Nečudo, že keď jeho kamarát postavil ďalšiu kapelu, odmietol ho. The Mamas & The Papas sa však preslávili, kým on do roku 1967 tápal na sólovej dráhe.\n V poslednom období života sa stal fanúšikom Facebooku. Predvlani mu diagnostikovali ochorenie nervového systému a keď začiatkom augusta tohto roku odišiel z nemocnice krátko po infarkte, bolo jasné, že sa blíži koniec.Vycítil ho sám, deň pred smrťou zavesil na svoju stránku báseň s názvom Posledná jazda.„Tak som si želal byť pravým kovbojom / na krásnom koni Appaloosa cválajúcom preč (...) Tam kde sa rodia sny, krásne sny / no dnes musím cestovať hlboko do neznáma / Vrátim sa niekedy späť? / Teraz hovorím nie, nikdy.“", :perex "Hymnu generácie hippies San Francisco (Be Sure to Wear Some Flowers in Your Hair) pozná takmer každý. Osud jej autora Scotta McKenzieho až tak známy nie je.", :title "Scott McKenzie: Mal jediný hit. Ale nesmrteľný"} {:category "kultura", :url "http://kultura.sme.sk/c/6508601/teraz-budem-viac-v-atelieri-chystam-vlastnu-vystavu.html", :text "Už pomaly dvadsať rokov má na prelome augusta a septembra Viktor Hulík jasný program. „Aj teraz, po nedeli, keď sa končí už sedemnásty ročník podujatia Socha a objekt, ma čaká náročná deinštalácia všetkých výstav a organizovanie odvozov exponátov,“ hovorí organizátor tohto výnimočného podujatia. V jedenástich expozíciách v galériách i na verejných priestranstvách sa predstavili výtvarníci z Francúzska, Nemecka, Talianska, Švajčiarska, Holandska a ďalších jedenástich krajín.„Mnohí mi aj teraz, na záver akcie, mailmi vyjadrili svoju vďaku za pozvanie a možnosť zúčastniť sa. Samozrejme, rovnako ma teší veľmi dobrý ohlas v médiách i širokej verejnosti. Hlavne v exteriéroch to bol pre mnohých, takpovediac nepripravených divákov doteraz nepoznaný kontakt s výtvarným umením.“Popri každoročnom dvojmesačnom podujatí Socha a objekt Viktor Hulík od roku 1996 produkčne a programovo zabezpečuje bratislavskú Galériu Z v Zichyho paláci na Ventúrskej ulici. „Prezentáciu švédskych konkretistov, ktorá bola súčasťou Sochy a objektu, tu už začiatkom septembra vystrieda výstava Slovenské a české koláže 20. a 21. storočia, pripravená v spolupráci s kurátorom Mirom Procházkom.“Popri permanentnej organizačnej činnosti sa Viktor Hulík teší z každej chvíle, ktorú môže tráviť v ateliéri. „Teraz nastáva ten čas, keď bude prevládať vlastná výtvarná aktivita,“ hovorí umelec, ktorý má už dve desaťročia trvalé miesto v medzinárodnom kontexte konštruktivistického a geometrického umenia. Autor, venujúci sa najmä počítačovej grafike a známym posúvačom - variabilným reliéfnym objektom, s ktorými možno manipulovať na základe využitia systému skladacieho metra, pripravuje na január do bratislavského Domu umenia „menšiu retrospektívnu“ výstavu Ars Geometrica .„Jej voľné pokračovanie bude potom v jarných mesiacoch v budapeštianskom Vasarelyho múzeu a potom do tretice v  v Topičovom salóne. Ťažiskom týchto prezentácií budú nové veci, bielo-čierno-sivé posúvače.“K Prahe sa viaže aj jeho nedávna návšteva, kde si v Centre súčasného umenia DOX pozrel skvelú retrospektívnu výstavu Karla Nepraša. „Fascinovala ma aj existencia Archívu výtvarného umenia, ktorý v DOX-e vedie Jiří Hůla. O takom niečom na Slovensku môžeme len snívať.“", :perex "Ako tvorím / Výtvarník a galerista Viktor Hulík", :title "Teraz budem viac v ateliéri, chystám vlastnú výstavu"} {:category "kultura", :url "http://kultura.sme.sk/c/6508572/sociologicke-svetlo-duse.html", :text "Je to kniha útla, ale hutná, nabitá myšlienkami – Společnost naší doby (Academia), dielo českého sociológa Miloslava Petruska a jeho mladšieho kolegu Jana Balona. Pokúša sa o diagnózu doby plnej ambivalencií a menej zrozumiteľnej ako kedysi. Načrtáva charakter súčasnej spoločnosti, ktorá sa vyznačuje množstvom čŕt, aké minulé spoločnosti nepoznali, v ktorej už neplatí „tradičný poriadok“.Ponúka sociologické pohľady na známe i neošúchané témy: staré a nové stredné triedy, „noví bohatí“, meritokracia, nová rola intelektuálov, postmodernizmus a svet karnevalovej kultúry, premeny vkusu v našej dobe, médiá a celebrity, ale aj úvahy o politických škandáloch a úlohe verejnosti v demokracii, o premenách vzťahov medzi ľuďmi, o dôvere a priateľstve.Kniha dokumentuje výnimočnú schopnosť, akou sa už vyše štyri desaťročia vyznačujú Petruskove texty: osvetľovať skúmaný jav v rôznych kontextoch. V tomto zmysle nadväzuje na svoju úspešnú publikáciu spred piatich rokov nazvanú Spoločnosti neskorej doby, kde opísal sto osem možných vymedzení spoločnosti.Obe knihy sú napísané elegantným a zrozumiteľným štýlom – také je krédo autora: „Zvyčajne ma pokladajú za ’akademického’ či ’teoretického’ sociológa, čo však len sčasti zodpovedá skutočnosti a veľmi málo môjmu želaniu: vždy som si prial byť ’užitočným služobníkom’. A tak svoj akademizmus spájam s láskou k literatúre a umeniu vôbec a usilujem sa ich začleniť do každého premýšľania o spoločnosti, o ľuďoch okolo mňa a o ’veľkých’ i ’malých’ dejinách.“Darilo sa mu to obdivuhodne – a je nevýslovne smutné, že treba použiť minulý čas.V Milanovi Petruskovi odchádza humanistický intelektuál mohutnosti, do akej raz určite dorastie platan, ktorý mu jeho študenti a kolegovia darovali na sedemdesiatku. „Ostane zapísaný v dejinách nášho odboru ako sociológ obnovovateľ, a to hneď dvojnásobný,“ napísal k jeho 75. narodeninám ďalší nestor českej sociológie Ivo Možný. Petrusek kriesil sociológiu ako disciplínu po dvoch utlačovateľských režimoch: v šesťdesiatych rokoch a potom znovu, od roku 1990. Budú naňho spomínať tisíce študentov – žurnalisti, prírodní vedci, právnici, učitelia, politici.Jeho charizmatický chrapľavý hlas zapĺňal veľké posluchárne – aj keď on sám uprednostňoval bezprostredný kontakt v menších skupinách. Zasväcoval poslucháčov do zložitosti a nejednoznačnosti sociálneho sveta, do rozmanitých spôsobov, ako sa o ňom dá premýšľať. „Mal prirodzenú autoritu,“ hovorí jeden z nich, „z jeho osoby vyžaroval duch starých čias, bezprostrednosť i zmysel pre humor.“ Nedá sa to len tak opísať, dodal, ide o akési „svetlo duše“.Milan Petrusek mal nevšedný talent: na čokoľvek sa pozrel, vedel o tom pojednať netriviálnym, prenikavým spôsobom a pôvabným jazykom. Len za posledných pár mesiacov napísal článok o umení a životnom štýle do slovenského časopisu Kritika a kontext, príspevok do českého Katolíckeho týdeníka, štúdiu o Václavovi Havlovi do Sociologického časopisu i sériu článkov do časopisu .Rozpísaného toho mal veľa; nejaký čas potrvá, kým to jeho žena Alena Miltová, redaktorka Sociologického vydavateľstva SLON, pripraví do tlače.„Niet Boha mimo Boha, ale Petrusek je Petrusek.“ Takto sa vyjadril jeden z účastníkov konferencie pri príležitosti jeho sedemdesiatky. Mal pravdu. Kniha, ktorú predstavujeme, iba dokladá, čo strácame jeho odchodom, ale aj čo môžeme získať, ak sa budeme k nemu vracať. ", :perex "KNIHA TÝŽDŇA / ", :title "Sociologické „svetlo duše“"} {:category "kultura", :url "http://kultura.sme.sk/c/6507931/vsetci-fini-pochadzaju-z-kene.html", :text "Masajovia vyťahovali mačety, Fíni sa rozbesnili v internetových diskusiách. Film o najrešpektovanejšom politikovi fínskej histórie zrejme nedopadne dobre.Miestni filmári sa dlho trápili. Sfilmovať životopis Carla Gustava Emila Mannerheima, vojenského vodcu a prezidenta z konca druhej svetovej vojny, považovali za svoju povinnosť. Vidia v ňom muža, ktorý ich krajinu zachránil pred závislosťou od Nemecka aj Sovietskeho zväzu, aj hrdinu, ktorý si pred Hitlerom dovolil zapáliť cigaretu, hoci dobre vedel, že Hitler fajčenie neznáša.Lenže na slušný veľkofilm nevedeli zohnať peniaze, fínske noviny o tom často písali. V tichosti sa však o Mannerheimovi film nakrútil. Akurát stál podozrivo málo – len dvadsaťtisíc eur – a všetci, čo v ňom hrajú, sú černosi. Herec v hlavnej úlohe tiež.„Nechápem reakcie v diskusných fórach, ako sa niekto môže takto správať k ľuďom len za to, že nakrútili film? Toľko nenávisti je v nich, až sme sa začali báť o svoju bezpečnosť,“ povedal pre noviny Iltalehti producent filmu Erkko Lyytinen.Herec Telley Savalas Otieno vidí vo filme Suomen Marsalkka (Maršal Fínska) príbeh o severskom Che Guevarovi, v oficiálnom opise sa film prezentuje ako univerzálny príbeh o tom, aké ťažké je spojiť kariéru s ľúbostným životom. Tvorcovia rozprávajú o období rokov 1905 – 1918, keď sa Mannerheim rozviedol a žil s milenkou. „Život je raz cesta hore a raz zase cesta dolu,“ hovorí sa v jednej upútavke. „Bojoval za svoju krajinu, ale ten najväčší boj zviedol vo svojom vnútri,“ hovorí sa v druhej. Režisérom filmu je Gilbert Lukalia, pôvodne z Kene. Ukázalo sa, že Fíni nereagujú na jeho slogany o univerzálnosti. Časť z nich považuje černošské obsadenie za provokáciu, časť z nich v tom vidí zneužívanie.Bežný denný honorár pre fínskeho herca je vraj štyristo eur. Otieno, filmový Mannerheim, dostal za celý film osemsto. „Nemyslím si, že by sme postupovali neeticky,“ hovorí producent Lyytinen v Iltalehti. „Telley Otieno dostal štandartný herecký plat. V Keni má osemsto eur takú hodnotu ako 25–tisíc eur vo Fínsku.“Zvyšok peňazí z dvadsaťtisícového rozpočtu šlo na cestovanie. Takmer celý film, až na jednu sekvenciu z fínskej občianskej vojny (v roku 1918), sa nakrúcal v Keni. Bez problémov to nebolo ani tam, herec Telley Savalas Otieno bol v nebezpečí, keď naňho mačetami zaútočili Masajovia. Hnevali sa, že pustil Fínov do ich revíru, a vraj na čele nahnevanej skupiny bol jeho vlastný otec. Noviny Iltalehti píšu, že to vyriešil dvestoeurový úplatok.Čo sa v Keni vlastne nakrútilo, uvidia Fíni koncom septembra, film bude mať vtedy premiéru na festivale Love and Anarchy. Jari Rantanen je mladý technik z Lahti a pre SME povedal: „Filmári sú umelci a umelci majú právo, aby slobodne tvorili tak, ako si predstavujú. Ale toto sa mi zdá prekrúcaním histórie. Nemôžem povedať, že by ma tento film nelákal, ale veľmi sa naň nebudem ponáhľať.“Spomedzi fínskych filmárov je vo svete jednoznačne najznámejší Aki Kaurismäki, ale doma ho vraj veľmi neobľubujú. Zuzana Sinä, angličtinárka pôvodom z Česka, by sa čudovala, keby režisér Gilbert Lukalia dopadol lepšie. „Tu vo Fínsku cítim veľký rasizmus, najmä voči černochom,“ hovorí pre SME. „Na druhej strane, veľa ľudí sa považuje za liberálov a možno svoje výhrady k filmu nepovedia, aby nevyzneli ako rasisti aj oni. Nechápem, prečo takýto film vznikol, Fíni predsa berú svoje dejiny veľmi vážne. Ale tu akoby sa zdravý rozum stratil. Kaurismäkiho nechcú pozerať a toto má byť úžasné?“Maršala Fínska nakrútila verejnoprávna televízia YLE. „Postava Maršala je u nás tabu,“ povedal producent Lyytinen pre denník Helsingin Sanomat. „Černošské obsadenie sme zvolili preto, aby sme Mannerheima ukázali z iného pohľadu a vyprovokovali reakcie. Z nich sme zistili, že Fíni s niečím takým majú ešte veľký problém.“Pred rokom nakrútila anglická režisérka Andrea Arnold novú adaptáciu klasiky Emily Bronteovej Búrlivé výšiny. Prvýkrát sa stalo, že hlavnú úlohu Heathcliffa hral černoch James How〜son.  V experimentálnom filme Todda Haynesa hrá Boba Dylana šesť hercov, medzi nimi aj Cate Blanchettová a černošský chlapec Marcus Carl Franklin. Umelecké interpretácie biblického príbehu bývajú odvážne. Režisér Norman Jewison obsadil do úlohy Judáša Afroameričana Carla Andersona, ktorý za ňu získal nomináciu na Zlatý glóbus.", :perex "Je to umenie, provokácia či zneužívanie? Za 800 eur zahral vo filme z fínskej histórie hlavnú postavu herec z Kene. Film Maršal Fínska vyrobila verejnoprávna televízia.", :title "Všetci Fíni pochádzajú z Kene"} {:category "kultura", :url "http://kultura.sme.sk/c/6507906/ludske-tela-ako-exponaty.html", :text "„To, čo robím, nie je umenie a nie je to ani veda,“ povedal pred pár rokmi Günther von Hagens britskému denníku The Guardian. Prvý úspech zaznamenal s výstavou ľudských tiel upravených metódou plastinácie v Tokiu, keď ich v roku 1995 vystavil po prvý raz.Na metóde, ktorá konzervuje telo s použitím tekutej silikónovej gumy, pracoval od 70. rokov. V organizme sa ňou nahradia ľudské tekutiny a zastavuje sa tak prirodzený proces rozkladu.Výstavu vtedy financoval z predaja plastinovaných „exponátov“, dodnes ju podľa jeho oficiálnej stránky videlo 34 miliónov ľudí. Nečudo, že jeho metódy sa chytili viacerí a teraz po svete okrem jeho pôvodnej výstavy nazvanej Body Worlds putuje niekoľko podobných výstav ľudských tiel. Nesú si so sebou nadšené, ale aj pobúrené reakcie. U nás sa The Human Body Exhibition začína dnes na výstavisku Incheba Expo v Bratislave, potrvá do konca novembra.Deväť častí, galérií – ako ich nazývajú tvorcovia – postupne predstavuje jednotlivé súčasti ľudského organizmu: kostrovú, svalovú, nervovú, obehovú, dýchaciu, tráviacu a rozmnožovaciu sústavu. Jedna časť je zameraná na chronologický vývoj od embrya po plod.Celá prehliadka je zostavená z vyše dvesto exponátov celých tiel a samostatných orgánov z každého systému ľudského tela. Telá sú štylizované do rôznych pozícií, aby diváci videli, čo sa v tele deje, napríklad počas hrania basketbalu.V priestoroch výstavy by mali byť prítomní študenti medicíny, ktorí majú zodpovedať prípadné otázky divákov, keďže výstava si kladie za cieľ hlbšie poznanie fungovania nášho organizmu. Lístky sa dajú kúpiť vopred prostredníctvom Ticketportalu, predávajú sa na konkrétnu hodinu vstupu. Počet ľudí na jeden vstup je limitovaný, a aj preto je to vhodnejší spôsob, ako kupovať lístky na mieste. ", :perex "Kontroverzná výstava The Human Body Exhibition má slovenskú premiéru.", :title "Ľudské telá ako exponáty"} {:category "kultura", :url "http://kultura.sme.sk/c/6506798/pozvanky.html", :text "Dnes o 19.00 h sa začne Pootvorenie – akcia, ktorá až do 22. septembra sprístupní verejnosti neologickú synagógu v , ktorú navrhol Peter Behrens. Od januára je v rukách odborníkov a občianskeho združenia Truc sphérique, ktorí pracujú na jej záchrane a následnom vybudovaní kunsthalle. Synagóga dostáva postupne po odstránení nánosov stavebného materiálu zo 70. rokov pôvodné kontúry. Dosiaľ upravený interiér bude osvetlený podľa návrhu svetelnej architektky Laury Murguia, András Cséfalvay a Jakub Pišek vytvorili zvukové a videoinštalácie, prítomná bude aj výstava fotografií Mareka Jančúcha z doterajších prác a brigád.Dnes o 18.00 h sa v bratislavskom KC Dunaj uskutoční jediný augustový Literárny klub. Témou bude 16. ročník prebiehajúcej literárnej súťaže Poviedka 2012 Asseco solutions. Účinkujú vlaňajšia víťazka Soňa Uríková, finalista Michal Hlatký a slovenský spisovateľ tureckého pôvodu Agda Bavi Pain, hudobný hosť Danuša Čižmíková (klavír).Na terase piešťanského Kursalonu bude dnes o 19.30 h koncert rock­bluesovej formácie D Blues Band, v ktorej nástrojovom obsadení je aj fujara.   ", :perex "", :title "Pozvánky"} {:category "kultura", :url "http://kultura.sme.sk/c/6506636/v-benatkach-budu-slovenske-bunkre-aj-ceske-latriny.html", :text "„Pravdepodobne sme jediné architektonické štúdio z celej expozície československého pavilónu,“ hovorí Vítek Šimek, ktorý spolu so Štepánom Řehořem tvoria skupinu . Má pravdu – spomedzi devätnástich združení, aktivít či umelcov, ktoré Ján Pernecký vybral , sú naozaj jediní architekti.Ich prístup k architektúre však nie je celkom štandardný – „venujeme sa všetkým podnetom, ktoré architektúra ponúka. Limity určuje naše svedomie. Občas jej význam dokonca parodujeme,“ hovorí Šimek. „Ide najmä o realizácie vo verejnom prostredí, ktoré sa snažia rozviazať nielen odbornú, ale aj verejnú debatu,“ dodáva.Aj preto už zostrojili jednoduché bývanie pre bezdomovcov, keď sa ochladí, sklad ojazdených pneumatík či hojdačku, ktorú zavesili z Nuselského mosta známeho množstvom samovrážd, aby nahradila „pôžitok z voľného pádu“, keďže sa už z neho nemôže poriadne skákať.Diváci bienále však uvidia od H3T architektov čosi iné – Vyhliadkové latríny pre každého. Architekti ich umiestnili na rôznych miestach , z ktorých bol dobrý výhľad na Pražský hrad. „Dokumentujeme reakcie spoločnosti, zaujíma nás konfrontácia ľudí s týmto, takmer prežitkom, avšak, v strednej Európe veľmi typickým fenoménom,“ vysvetľuje Šimek. Dôležitý je pre nich kontext – umiestnením latrín totiž často reagovali na lokálne problémy zvoleného miesta. To, že sa stali súčasťou projektu bienále, ich vraj núti viac premýšľať práve o tom, čo ich práca znamená pre širšie publikum.Ďalším prizvaným členom bienále je . Stojí za ňou občianske združenie tab_lab a jeho iniciátor Daniel Dida. Priamo v Benátkach budú jej členovia stavať v uliciach mesta provizórne bunkre. „Nadväzujú kontakty s miestnymi obyvateľmi, aby mohli spoločne začať vytvárať improvizované architektúry, ktorých vznik aj zánik bude zdokumentovaný – výsledné fotografie si budú môcť prezerať návštevníci pavilónu prostredníctvom tabletu,“ vysvetľuje Dida.Nápad s bunkrami vznikol vlani, keď sa v  konala výstava Neviditeľné mestá kurátorky Lucie Mičíkovej. „Urobili sme workshop Bunkre v Bunke – nechali sme deti vystavať vlastné bunkre v nevyužívanom mestskom verejnom priestore,“ vysvetľuje Dida spôsob, akým objavujú urbánne, mentálne aj časové medzery miest.Živej akcii v Benátkach, kde sa bienále začne už o pár dní, opäť prechádzal workshop. Zapojili rovnaké deti z Nitry – ich úlohou bolo tieto malé stavby, ktoré postavia z dostupných materiálov, trebárs z kartónov, navrhnúť a nakresliť, hoci Benátky nikdy nevideli. „Ich pohľad je neskreslený, nikdy to mesto nezažili, možno o ňom iba počuli, vytvorili si celkom vlastný pohľad,“ hovorí Dida.Okrem bunkrov však diváci uvidia aj fragmenty fungovania Bunky, ktorá sa ako cudzorodá látka vo forme veľkého kontajnera pomaly presúva celým mestom. „Pohyb je pre ňu charakteristický – nielen fyzický, ale aj pohyb v zmýšľaní,“ hovorí Dida.", :perex "V československom pavilóne Bienále architektúry v Benátkach uvidia diváci už o pár dní aj Bunku a H3T architektov.", :title "V Benátkach budú slovenské bunkre aj české latríny"} {:category "kultura", :url "http://kultura.sme.sk/c/6506608/kremnicke-gagy-chcu-vytiahnut-ludi-z-panelakov.html", :text "KREMNICA. Klauniády, akrobaciu a šou v cirkusovom štýle, ale hlavne to najlepšie z divadelnej satiry v európskej kvalite sľubujú vo svojom programe Kremnické gagy.„Tento rok kladieme dôraz na špičkové zahraničné súbory, z ktorých viaceré sa na Slovensku predstavia prvýkrát,“ avizuje riaditeľ festivalu Ján Fakla.Návštevníkov festivalu počas víkendu vtiahne do svojej interaktívnej šou taliansky komik a klaun Marco Carolei, čaká sa aj na americkú „fyzickú komediantku“ Hillary Chaplainovú. Za jeden z vrcholov programu označujú organizátori kombináciu virtuóznej klasickej hudby s humorom v podaní dua Igudesman & Joo. Kto ich nevidel v júni na festivale Viva Musica! v Bratislave, má druhú možnosť.Cirkusovú atmosféru prinesie do Kremnice izraelsko-francúzske duo Juicy Lucy cirkus show, v uliciach mesta budú môcť návštevníci stretnúť španielsku kapelu La calle es nuestra – Always drinking marching band.Zo slovenských produkcií odporúča dlhoročný riaditeľ festivalu Ján Fakla už tradične Radošinské naivné divadlo či herečku Evu Pavlíkovú v monodráme Skok z výšky o žene päťdesiatničke rekapitulujúcej svoj život.„V predpredaji máme zatiaľ najväčší záujem o hru maďarského autora Gábora Görgeya Na koho to slovo padne s Jakabom, Kemkom, Kobielskym, Miezgom a Latinákom,“ odhaduje najväčší divácky hit.Za objav sezóny šéf kremnického festivalu označuje autorskú hru študenta brnianskej JAMU Pavla „Palca“ Seriša Chutilo vám, páni?, kde v divadle jedného herca z podivného sveta reštaurácií a čašníkov odohrá viac ako dvadsať rôznych typov ľudí s minimom rekvizít.Umelci sa predstavia na stabilných scénach v klube Labyrint, v šapitó pod hradom, vo vínotéke Biely bocian, v kultúrnom centre aj priamo v uliciach historického centra.O víťazovi nelichotivej ceny Trafená hus, na ktorú sú nominovaní firmy XYZ a ich odborným subdodávateľom za zvyšovanie vzdelanostnej úrovne Slovákov vypracovávaním diplomových prác na objednávku, a medzinárodná skupina spolupáchateľov za rozvoj cezhraničnej spolupráce pri pokuse o prepravu štyroch ľudí a šestnástich oviec v jednom aute zo Slovenska do Maďarska, rozhodne Akadémia humoru pod vedením nového prezidenta, herca Miroslava Donutila.„Hoci je tohtoročným sloganom gagov Sranda do popuku, ľudia sa na nich nemusia váľať od smiechu. Ide nám skôr o to, aby sa odtrhli od televízorov a iných stereotypov v panelákoch a obývačkách a prišli sa zabaviť a užiť si spoločne radosť zo života,“ pozýva Ján Fakla. ", :perex "Zajtra sa v Kremnici začína ďalší ročník populárnej akcie.", :title "Kremnické gagy chcú vytiahnuť ľudí z panelákov"} {:category "kultura", :url "http://kultura.sme.sk/c/6506040/milos-kopecky-bol-original.html", :text "Patril k originálom, ktoré si vystačili bez tradičného vzdelania. Nezameniteľný výzor, hlas, vystupovanie, množstvo postáv na ktoré sa dodnes spomína... K tomu všetkému ešte dokázal pridať aj spevácky talent a dva a pol roka pred koncom komunistického režimu aj odvážny postoj.Vo filme sa začal objavovať v roku 1951. A nie v hociakých - Císařův pekař, Pekařův císař bol predovšetkým koncertom prvej generácie českých hercov na čele s Janom Werichom, Miloš Kopecký tu hral len jedného z alchymistov na cisárskom dvore, no už o rok neskôr sa predviedol naplno v ďalšej legendárnej rozprávke:Bol jedináčikom, rodičia sa rozviedli, keď bol ešte malý. Mal z toho dvojnásobnú traumu - jeho mama kvôli židovskému pôvodu skončila v koncentračnom tábore, kde zahynula (k čomu by bez rozvodu, ktorý inicioval jeho otec nedošlo). Ako Kopecký spomína vo svojej knihe pamätí, výrazne ho to poznamenalo.Jeho prelomovým filmom bol . Geniálna paródia na westerny s geniálnym obsadením. v ktorom jeho postava učebnicového zloducha Horáca Badmana pre mnohých divákov zatienila aj hlavnú postavu. V jednej z najznámejších scén rafinovane získa krásavicu Olgu Schoberovú:Hlášky z toho filmu zľudoveli, bol nesmierne úspešný doma aj v zahraničí. Práve za Horáca Badmana získal Kopecký cenu festivalu v Paname a tak bolo otázkou času, kedy mu scenárista Jiří Brdečka s režisérom Oldřichom Lipským vymyslia ďalšiu postavu.  bola opäť geniálnou paródiou, tentokrát na detektívne rodokapsy a opäť sa objavil ako originálny a veľmi zábavný \"záporák\" – barón Rupert von Kratzmar, ktorý sa svojrázne rozhodol pomstiť svojmu starému učiteľovi botaniky. Scenár zjavne často pomáhal dotvárať priamo pri nakrúcaní.Škoda, že na YouTube neexistuje záznam z Kopeckého návštevy v televíznom programe Ktosi je za dverami, kde s Milanom Lasicom a Júliusom Satinským bravúrne rozohrali scénku o členoch \"high society\".Inak, málokto vie, že on sám s  tiež skúšal vytvoriť komickú dvojicu. Krátku spomienku na spoločné predstavenie Tvrďák vytiahli v silvestrovskom vysielaní v roku 1978.Život v umeleckom povolaní v komunistickom režime si vyžadoval svoje. Kopecký, ako väčšina jeho kolegov, podpísal v roku 1977 Antichartu. Bez toho by asi ťažko mohol začať nakrúcať Nemocnicu na okraji mesta, ktorej popularitu asi dodnes žiadny iný seriál v Čechách či na Slovensku neprekonal. Bolo to aj veľkou zásluhou jeho doktora Štrosmajera:V máji 1987 konal zjazd Zväzu československých dramatických umelcov. Mnohí účastníci a papaláši zostali šokovaní, keď si slovo zobral národný umelec Miloš Kopecký. Vyzval komunistov v čele štátu, aby odišli z funkcií \"kým je ešte čas\". To si dovtedy nik zo zaslúžilých ani národných umelcov netrúfol urobiť - nahrávku jeho prejavu, ktorý zaznel dva a pol roka pred nežnou revolúciou sa podarilo prepašovať do vysielania Rádia Slobodná Európa. Tu si z neho môžete časť vypočuť:Veľký herec November  uvítal, jeho zdravotné problémy však boli čoraz väčšie. Depresie, ktoré mal po otcovi a detské traumy sa prehlbovali, potreboval dávky liekov a pribúdali chvíle, keď bol úplne vyradený z bežného života. Okrem toho ešte bojoval so zápalom slinivky brušnej a rakovinou žalúdka.Koniec vo februári 1996 bol pre neho úľavou. Svoju povahu však nezaprel, ešte v posledných mesiacoch vtipkoval: \"Pri mojej smole určite existuje a posmrtný život!“", :perex "Dnes by sa skvelý český herec Miloš Kopecký dožil 90 rokov. Väčšinou hrával negatívne postavy, mal komplikované detstvo, trpel ťažkou mániodepresívnou psychózou. Ale bol to pán herec. ", :title "Miloš Kopecký bol originál"} {:category "kultura", :url "http://kultura.sme.sk/c/6506613/filmove-premiery.html", :text "Podľa románu Dona DeLilla a podľa scenára, na ktorom sa sám podieľal, nakrútil kanadský filmár David Cronenberg s odhadovaným rozpočtom 20,5 milióna dolárov v , ale najmä doma v Ontáriu, psychologickú sci-fi drámu Cosmopolis. Odohráva sa v neďalekej budúcnosti. Newyorský miliardár Eric Packer (Robert Pattinson) neznesie pomalú komplikovanú cestu mestom v limuzíne a postihnutý paranojou sa vydáva na sebazničujúcu odyseu.Od spisovateľa Petra Šabacha prestúpil režisér Jan Hřebejk k spisovateľovi Michalovi Vieweghovi a od producenta Ivana Trojana k producentovi Rudolfovi Biermannovi, aby nakrútil „jemne nemravnú” komédiu o dvoch manželských pároch, ktoré hľadajú liek na krízu stredného veku vo vzájomnej výmene partnerov. Keď kritika zdôrazňuje, že ide o príjemnú, no nezáväznú zábavu na vyplnenie letných večerov, spravidla to neveští nič dobré.", :perex "Cosmopolis", :title "Filmové premiéry"} {:category "kultura", :url "http://kultura.sme.sk/c/6506609/divakov-maju-dost-aj-zo-slovenska.html", :text "Na rozdiel od vlaňajšej „teroristickej“ inscenácie Mojžiša v  sa tento rok na Rossiniho festivale žiadne divadelné zemetrasenie nekonalo.Buffa Il signor Bruschino pripomínala vtipnú študentskú recesiu – naivný dej opery sa metódou divadla na divadle prezentoval ako jedna z turistických atrakcií v gýčovitom Rossinilande.Historicky prvé festivalové uvedenie ranej opery Ciro in Babilonia, spracúvajúcej starozákonný príbeh z piatej kapitoly z knihy Danielovej, konfrontovalo pátos inscenačnej praxe rossiniovskej doby s pátosom nemého filmu, „ubehaná“ inscenácia Matilde di Shabran bola konvenčným javiskovým rámcom interpretačne náročného štvorhodinového diela.Zato taký koncentrovaný koktail špičkových výkonov a štýlovo dokonale podanej hudby (dirigenti Will Crutchfield, Daniele Rustioni, Michele Mariotti), aký ponúkol tohtoročný Rossini Opera Festival, sa len tak ľahko nenamieša.Novým miláčikom pesarského publika je mladá Austrálčanka Jessica Pratt, objav z vlaňajšej Adelaide di Borgogna. Tento rok svoj nádherne vzácny sýty dramaticko-koloratúrny hlas prezentovala hneď dvakrát – v dramaturgicky vyšperkovanom belcantovom recitáli a ako Amira (Ciro in Babilonia) po boku slávnej kontraaltistky Ewy Podleśovej.Pesarský návrat matadorky operných javísk bol triumfálny – publikum Podleśovej rokmi nepoznačený, technicky a výrazovo brilantný výkon odmeňovalo nekonečnými ováciami uprostred predstavenia. Aj Podleśovej rovesníčka, svetoznáma sopranistka Mariella Devia v skvelom belcantovom recitáli dokázala, že technická dokonalosť v kombinácii so zrelou muzikalitou dokážu predĺžiť umelecký život za hranice dôchodkového veku.Na druhej strane ani nie štyridsaťročný Juan Diego Flórez, fenomenálny výškar s nezameniteľnou farbou hlasu, i jeho mladí kolegovia (Olga Peretyatko, Nicola Alaimo, Paolo Bordogna) v kvalitatívne vzácne vyrovnanom obsadení Matilde di Shabran zakladajú nádej, že tradícia belcantovej opery na nedostatok talentov nezahynie.Divákov je dostatok – všetky predstavenia i koncerty sú tu do posledného miesta vypredané. Čoraz častejšia slovenčina v hľadisku prezrádza, že aj u nás pribúdajú gurmáni, ktorí si radi vychutnajú letný rossiniovský elixír.", :perex "V prímorskom mestečku, rodisku Gioacchina Rossiniho, sa koná monotematický festival smerujúci k oživeniu všetkých diel tohto skladateľa. Cieľ je po tridsiatich troch ročníkoch na dohľad.", :title "Divákov majú dosť, aj zo Slovenska"} {:category "kultura", :url "http://kultura.sme.sk/c/6506583/chlpy-nech-pocitaju-fanatici.html", :text "Snehulienka, Popoluška, Šípová Ruženka, Pocahontas, Mulan, Belle z Krásky a zvieraťa, Tiana z Princeznej žaby či Rapunzel z Na vlásku dostali ďalšiu družku. Klub disneyovských princezien sa rozrástol o tvrdohlavú škótsku rebelku Meridu. A nič na tom nemení, že je z Pixaru.Slávu digitálnych štúdií Pixar začali písať počítačoví nadšenci. Do sveta animovaného filmu sa dostali zadným vchodom, cez techniku, s chlapčenským nadšením – a preto mali nové nápady, svieže riešenia i odvahu búrať staré stereotypy. Neskrotná je nielen prvý pixarovský film s dievčenskou hrdinkou (a prvý, riešiaci komplikované vzťahy matky s dcérou), ale aj prvý, ktorý má bližšie k tradíciám Disneyho ako k rebelantstvu Johna Lassetera a Steva Jobsa.Priam zapadá do dlhodobého zámeru štúdií Walta Disneyho adaptovať do podoby animovaných rodinných filmov rozprávky z najrôznejších svetových kultúr od Číny cez Afriku a latinskú Ameriku až po škótsku Vysočinu.Príbeh už menej nápaditý ani nemôže byť: tvrdohlavá Merida sa chce vyhnúť sobášu, a tak s prispením zlej čarodejnice (pričom „zlá” tu nie je hodnotenie charakteru, ale čarodejníckych schopností) spôsobí, že matka sa premení na medvedicu. Má potom čo robiť, aby kliatbu zrušila.Dramaturgia je čisto disneyovská. Zakladá sa na lineárnom rozvíjaní a ilustrovaní, vypĺňaní času overenými zábavnými figúrkami a osvedčenými skečmi, občas aj napriek logike a zdravému rozumu. Zaberajú a pobavia, ale chýba im ono príslovečné pixarovské čaro chlapčenského rojčenia, ba navodzujú pocit, že všetko sme už niekde videli.Dokonca i mnoho postáv akoby sme poznali z animovaných filmov iných štúdií. A to, či sa na medveďom kožuchu hýbe milión alebo milión a štvrť digitálne animovaných chlpov je údaj zaujímavý pre počítačového fanatika či tvorcu filmových trikov, no obyčajnému divákovi môže byť ukradnutý. Ba čo viac – Neskrotná dokazuje, že zámer stvoriť digitálne animovaný obraz reálnejší než realita, môže byť kontraproduktívny.V niektorých scénach sa postavy (ľudské i zvieracie) tak ponášajú na skutočné, živé, až na nich tradičné znaky ako hypertrofované oči, zveličené ústa, veľké hlavy na útlych krkoch a ďalšie štylizované proporcie nepôsobia milo ani komicky ako v kreslenom filme, ale máme pocit, že sledujeme nešťastné, telesne ťažko postihnuté bytosti. Cieľom animovaného filmu však nie je imitovať realitu, ale oživovať ju prostredníctvom výtvarnej transformácie! No aj v tomto akoby sa Pixar odklonil od tradície.Slovenskému dabingu sotva možno niečo vyčítať. Príjemná zmena: pesničky sú v pôvodnom znení.Neskrotná je skvelá disneyovka, majstrovsky nadväzujúca na to najúspešnejšie z animovanej tvorby  Company. Ako taká je zárukou bezproblémovej rodinnej zábavy a poučenia. Verme však, že zo strany Lassetera a Pixaru je len rozmarom, malým vybočením, zábavkou a oddychom. Drobnosťou majstrov.Verme, že Pixar sa bude ďalej vyžívať v hľadaní, skúšaní a vymýšľaní nových svetov, nových hrdinov, nových foriem i nových obsahov. Skrátka – že nebude vyrábať, ale tvoriť. Napokon, skvelý poetický krátky film La Luna, ktorý je súčasťou predstavenia Neskrotnej, je dostatočne nádejným náznakom.", :perex "Pixar priniesol prvú dievčenskú hrdinku, ktorá navyše rieši vzťahy s matkou. Tvorcovia chceli, aby sa podobala na predlohu zo skutočnosti, ale pôsobí ako nešťastná, postihnutá bytosť.", :title "Chlpy nech počítajú fanatici"} {:category "kultura", :url "http://kultura.sme.sk/c/6505409/nove-cd.html", :text "Wake-up call nazval svoj nový album známy gitarista, spevák a producent (za všetky projekty spomeňme Buena Vista Social Club alebo soundtrack k filmu , Texas). Na jeseň totiž budú v Amerike prezidentské voľby, a tak sa Ry Cooder rozhodol zaujať občiansky–muzikantský postoj. Svedčia o tom názvy skladieb ako Mutt Romney Blues, The Wall Street Part of Town či Guantanamo. Uvidíme, či sa mu podarí fanúšikov získať, alebo ich stratí.Ten britský raper, čo hrával s gitarou (a vystupoval aj na Slovensku). Ten, čo začal spievať a výsledkom bol koncepčný album o soulovom spevákovi, ktorý nespravodlivo skončil vo väzení. Ale aj ten, ktorý teraz robí akýsi film/album z prostredia anglických chavz ­ najnižších vrstiev miestnej spoločnosti. Každý z trojice Benových albumov je iný, na tom novom sa zase rapuje aj spieva – no ak chcete vedieť niečo o britskej ulici, siahnite sem. Bude to užitočnejšie ako všetky sociologické štúdie.České vydavateľstvo má nevyčerpateľný archív. Najnovšie z neho vytiahlo komplet všetkých siedmich symfónií Sergeja Prokofieva doplnený o jeho Skýtsku suitu. S Českou filharmóniou ich naštudoval dirigent Zdeněk Košler, ktorý získaval skúsenosti aj ako asistent Leonarda Bernsteina. Záznamy pochádzajúce z rokov 1973 až 1982 dostali remastrovaný zvuk a ide o jednu z prvých kompletných nahrávok. ", :perex "", :title "Nové CD"} {:category "kultura", :url "http://kultura.sme.sk/c/6505203/je-mi-to-luto-povedal-policajt.html", :text "Sú ľudia, ktorí boli v Taliansku a jediné, čo tam stihli dobre spoznať, bola polícia. V júli 2001 prišli do Janova demonštrovať proti summitu G 8, a hoci boli v demokratickej krajine, ich protest policajti ukončili brutálnym zásahom. Stovky z nich do krvi zbili, desiatky mučili a traja skončili v kóme.Preto aj film, ktorý tieto udalosti zrekonštruoval, je asi najbrutálnejším spomedzi všetkých, aké teraz možno vidieť. Ťažko by sa aj určila prístupnosť, pre koho je vhodný. Premiéru mal na festivale Berlinale, a kým sa dostal do kín k nám, producenti dosiahli, aby sa premietal aj v Európskom parlamente.Diaz: Nezmývaj tú krv je hraný film, nakrútený s neúprosnosťou dokumentu. Janovský summit bol ako vždy celkom veľkou mediálnou udalosťou, takže filmových záznamov o ňom bolo dosť. Režiséra Daniela Vicariho by najviac zaujímalo video zo školy Diaz, lebo tam demonstranti spali a tam ich noc po summite zmlátili. Jedno také aj bolo, ale polícia ho skonfiškovala a potom už nevydala.Dostupné videá mu pomohli vytvoriť len atmosféru demonštrácie a čo sa stalo v Diaz, mu museli prerozprávať svedkovia. Teda obete, medzi nimi aj novinári. „Čo som počul a čítal, bolo horšie ako to, čo som ukázal vo filme. Viac ukázať nebolo možné, ak som teda nechcel nakrútiť horor s márovačkou,“ povedal Vicari v .Vicari tento film nakrútil z pohľadu viacerých ľudí. Do Janova prišli rôzne typy demonštrantov z rôznych krajín a medzi anarchistami boli aj radikálni, takí, čo prevracali, rozbíjali, zapaľovali autá, demolovali štvrte a vyrábali Molotovove kokteily. To potom umožnilo polícii manipulovať dôkazmi, nečakať na súdne príkazy a napadnúť demonštrantov, kým sa v škole Diaz chystali spať.Ani policajti neboli jednotní – líšili sa vekom, skúsenosťami, opatrnosťou, presvedčením, odhodlaním. Ako celok sa však prejavili ako verejná inštitúcia, ktorá fyzicky aj morálne mučila Talianov aj obyvateľov cudzích krajín.„Talianske zákony nepoznajú pojem mučenie, čo znamená, že mučenie nie je trestným činom,“ hovorí Vicari. „Preto mohla polícia konať bezhranične. Stalo sa to napriek tomu, že talianski spisovatelia začali medzi prvými mučenie odsudzovať.“Vicari počul, ako jedno nemecké dievča povedalo, že sa do Talianska nikdy nevráti. Nakrútiť film Diaz bola preňho príležitosť zamyslieť sa nad ľudskými právami a demokraciou v Taliansku, aj v Európe. Polícia v Janove zasahovala dva mesiace pred  – a mučenie demonštrantov sa neskončilo v Diaz, pokračovalo v nemocnici a väznici Bolzaneto.Podtitul filmu pochádza z odkazu, ktorý ktosi nechal na druhý deň v Diaz. Nezmytá krv mala poslúžiť ako dôkaz pre budúce súdne procesy. Z tristo zasahujúcich policajtov bolo dvadsaťdeväť obvinených zo zneužitia právomocí, ublíženia na zdraví a manipulovania dôkazov. Niektorých odvolali z funkcie, niektorých aj odsúdili. Vo Vicariho filme je len jeden, ktorý aspoň jednej demonštrantke stihol povedať „je mi to ľúto“.„Výsledky súdneho procesu, výpovede aj presné mená, to všetko je už verejné a možno si to vygoogliť. A aj tak majú ľudia problém, keď si majú to isté násilie pozrieť vo filme,“ vravel Vicari, keď mu v Berline vyčítali, že priamo nepomenoval tých, čo za Diaz niesli zodpovednosť. „Ale už samotný spôsob mučenia veľa vypovedá aj o ideológii, kultúre a politickom kontexte, ktorý ho umožnil.“", :perex "Režisér Daniele Vicari  zistil, ako ťažko ľudia prijímajú násilie, ak sa zdá  neodôvodnené. Vo filme Diaz: Nezmývaj tú krv ukazuje mučiacich policajtov. ", :title "Je mi to ľúto, povedal policajt"} {:category "kultura", :url "http://kultura.sme.sk/c/6505145/vystacim-si-s-vlastnymi-omylmi.html", :text "„Formulácia otázky je, prepáčte, veľmi nepresná. Z dejín sa nemožno vysmievať. A ak by som mal prijať to čudné sloveso, tak sa, samozrejme, nevysmieva román, ale autor. A on sa, s dovolením, sarkasticky uškŕňa nad poľutovaniahodne trápnym a, žiaľ, pre Slovač už dlho tradovaným spôsobom smutno-smiešneho hluchonemo-slepého a potrimiskárskeho chválenkárstva, ktoré, žiaľ, veľká časť slovenskej spoločnosti aj dnes prijíma ako spôsob prezentácie nášho národíka vo svete.“„Môj Slováčisko ako sa patrí nebol nikdy Štúr, ale vždy ten pechvógel Jonáš Záborský, daj mu pánboh to jeho zlomyseľnícke nebo. On videl na Slovači toľko toho nepekného a málo príjemného preto, lebo to s nami myslel dobre. Prosté, nie?“„Veľmi mi prekáža, ako si mnohí Slováci v minulosti, mnohí i dnes nahovárali či nahovárajú, že sú, sme, výnimočný národ s výnimočnými vlastnosťami, a uniká im, nám, že za pojem národa a zanietené národovectvo sa často schováva všeličo - aj ľudská neschopnosť a nevzdelanosť, aj malosť a zloba, zášť i smrtonosná nenávisť. Navyše sú veci národné a slovenské pre mnohých Slováčiskov oveľa viac a zásadne dôležitejšie než veci ľudské a človečenské, čo je spôsob myslenia a nazerania na svet desivý. Nie? Tie vzdialenosti medzi národovectvom a nacionalizmom - šovinizmom, xenofóbiou, rasizmom a fašizmom boli v našich dejinách často veľmi malé, veľmi tesné a veľmi premenlivé. Ako všetci vieme, máme v našej novodobej histórii veľmi veľavravný príklad a príbeh jednej slovenskej republiky, keď bol tento neľudský princíp zákonmi povýšený na štátnu fašistickú ideológiu, všakáno. A to je pre mňa aj dnes - a dokiaľ budem žiť, to tak aj bude - dostatočne naliehavý dôvod na to, aby som sa ako Slováčisko a autor takýmito témami zapodieval a trápil.“„Samozrejme, že všetky postavy a všetko v mojom románe je zgruntu vymyslené, aj Stalin a jeho jasnovidec Messing, aj Goebbels, aj Zápotocký, aj Berija, aj Gottwald či Mach, alebo Asmolov sú v tých mojich príbehoch vymyslené figúry, figuríny či figuranti. Práve tak sú vymyslené i ostatné postavy, hlavný komunistický hrdina Pastucha, gardistický činovník Krúger i židovské dvojičky či pekári Meskovci a celé to slovenské plebejské panoptikum.“„Nepoviem.“„Každé.“„Nikdy v živote som žiadnych vykladačov ničoho nepotreboval. Vystačím si s vlastnými omylmi.“„Po stáročia už hľadajú na túto otázku odpoveď iní, múdrejší, dôveryhodnejší, serióznejší. S akým výsledkom, to je, myslím si, všeobecne známe a tristné.“„Knižtičku veršov pribalil vydavateľ a kníhkupci, je to ich bonus, nie môj. Písanie románu pre mňa znamená trápenia, lopotu a najväčšiu samotársku radosť, akú som kedy zažíval.“„O žiadnom dejinnom kontexte neviem, ale je to prosté. Po prvé, môj komunistický hrdina skončil po politickom prevrate ako vrátnik v divadle. Po druhé, román, ktorý práve píšem - Hekuba, román herečky, je životným príbehom slovenskej divadelnej herečky a veľa plebejcov z románu Bez dúhy bude žiť a šarapatiť aj tam vrátane súdruha Pastuchu,  ale ten bude v tom čase socialistického Československa ako nomenklatúrny káder v divadle ešte riaditeľom. Čas sa na chvíľu vráti.“Ráno sa prebudia ešte za tmy. V objatí na studenej dlážke vedľa postele, Sára spala nahá na Štefanovom bruchu ako na perine a práve teraz sa so zlostným smiechom niekoho, koho nemilosrdne budia, naťahuje za budíkom, ktorý rachotí tam kdesi na doske stola, hľadá ho po hmate a kľačí rozkročená nad súdruhom predsedom.Štefanko si ju zospodu so záujmom prezerá a potom sa rázne zodvihne na lakte a tvár jej zaborí medzi malé prsia s čiernymi hrubými bradavkami, ktoré zacíti na lícach. Hľadá ich jazykom, a keď ich objaví, tak bradavky vzápätí stvrdnú a jemu pripomenú sušené slivky a on znehybnie, oblizuje tie kúsky ožívajúcej voňavej kože a vdychuje tú dávnu vianočnú arómu maškrty a spomenie si na maminku a nevie, čo to má znamenať.Freud by mu to vysvetlil, Frojd by ti to vysvetlil, súdruh Pastucha, keby na to pri〜šlo, tak ten by ti to vysvetlil, súdruh predseda, ten by ti to veru vysvetlil, veru, a nehanbi sa, Štefi, nehanbi sa, aj komunisti sú len ľudia.Čítal si predsa, súdruženko, čo o tom napísal súdruh Gorkij, nie? Nie? No to je chyba, to si prečítaj, dozvieš sa, že každý správny komunista by mal nadovšetko milovať svoju mať, mater, muter, mámušu, mamu, mamičku a hneď po nej potom by mal milovať rodnú stranu a potom Rózu Luxemburgovú, Zoju Kosmodemjanskú a Zlaticu - Goldu Meierovú, to je tá židovka, ktorá vraj hrávala so súdruhom Stalinom karty. No to si ty, súdruh Pastucha, keď nemusíš, nevšímaj, ty len miluj tú svoju súdružku Sáru a hlavne o to dbaj, aby si vždy a všade plnil príkazy strany.A ešte čosi - a to sa týka vás obidvoch, nepite toľko, už sa o tom dosť rozpráva a vieš, v straníckych kruhoch to nevidíme radi, nepoviem, sem-tam si vypiť so súdruhmi, ale s mierou, rozumie sa, leninsky uvážlivo.čudného, málo sympatického hrdinu, ale Slováčiska ako sa patrí, našinca, potrimiskára, zbabelca a plebejca, z rodu tých vždy ľahko prispôsobivých a spoľahlivých sluhov a nemilosrdných drábov, na ktorých táto hrdá kocúrkovská republika odjakživa stále a i dnes spoľahlivo stojí... Autor rozohráva príbehy, v ktorých sa plebejskosť prejavuje práve tak gestami prirodzeného odporu proti násiliu, ako aj ochotou slúžiť každej moci. Nazdávam sa, že Bindzár napísal román, ktorý umelecky presvedčivými prostriedkami reflektuje dobu, v priebehu ktorej sa formovali viaceré základné identifikačné znaky a deje nášho národa.", :perex "JURAJ BINDZÁR funguje na scéne slovenskej literatúry, hudby, divadla či televízie už desiatky rokov. Rozhovory neposkytuje, pri príležitosti vydania jeho „plebejského románu Bez dúhy“, s ktorým sa stal finalistom ceny Anasoft litera, sa nám podarilo získať výnimku. Tak trochu aj po starej divadelníckej známosti.", :title "Vystačím si s vlastnými omylmi"} {:category "kultura", :url "http://kultura.sme.sk/c/6503961/pozvanky.html", :text "V cykle Letné čítanie s Gorilou sa dnes o 19.00 h v bratislavskom Zichyho paláci predstavia Jozef Gertli Danglár a Kornel Földvári.V bratislavskej Music Gallery U Dežmára odohrá dnes o 20.00 h skupina Živé kvety akustický koncert.Letné kino Stanica Žilina– Záriečie dnes uvedie Večný svit nepoškvrnenej mysle režiséra Michela Gondryho. Začiatok je o 20.30 h. ", :perex "Danglár a Földvári", :title "Pozvánky"} {:category "kultura", :url "http://kultura.sme.sk/c/6503955/aktualne-vystavy.html", :text "Vo Východoslovenskej galérii v Košiciach na Hlavnej ulici 27 otvoria vo štvrtok o 17.00 h výstavu Miroir Noir – Dve telá, jedna duša. Je výsledkom autorskej spolupráce Miloša Koptáka a Španiela Raia Escalé. Unikátna výstava, kde obaja pracujú na spoločných obrazoch, pozostáva z niekoľkých cyklov: Anima Animus, Innocenti, Eretica, Memento mori, Natura incognita, Anathema, Solve et coagula. Kurátorom výstavy, ktorá potrvá do 24. septembra, je Jiří Olič.Letné večery na výstave Moderna pokračujú v SNG vo štvrtok o 18.00 h témou Je možné byť slovenským umelcom a zároveň umelcom moderným? Súčasťou večera v Esterházyho paláci a Letnom pavilóne je prehliadka výstavy a diskusia s kurátorkou Katarínou Bajcurovou.Výstavu Mariána Straku Mentálna krajina otvoria v piatok o 17.00 h v Mestskej galérii v Rimavskej Sobote. Kurátorkou je Gabriela Garlatyová. ", :perex "Miroir Noir – Dve telá, jedna duša v Košiciach", :title "Aktuálne výstavy"} {:category "kultura", :url "http://kultura.sme.sk/c/6503485/zomrel-spevak-hitu-san-francisco.html", :text "BRATISLAVA. Vo veku 73 rokov zomrel americký spevák a skladateľ Scott McKenzie, ktorý sa preslávil ako interpret hitu San Francisco (Be Sure To Wear Flowers In Your Hair). V nedeľu popoludní ho v jeho dome v Los Angeles našiel sused, úmrtie potvrdila ďalšia susedka Victoria Byers. Podľa nej bol v poslednom čase často v nemocnici. Príčinou boli komplikácie s Guillain-Barrého syndrómom, ktorým trpel od roku 2010. \"Myslím, že nedávno mal infarkt, bol v nemocnici. Chceli si ho tam nechať, no on chcel byť vo svojom dome,\"  uviedla.Scott McKenzie sa narodil v januári 1939 na Floride ako Philip Wallach Blondheim. Vyrastal v Severnej Karolíne, kde ho vychovávali starí rodičia. Keď bol tínedžerom, stretol sa s Johnom Phillipsom, s ktorým založili kapelu The Abstracts.Neskôr sa obaja presťahovali do , skupinu premenovali na The Smoothies a bez väčšieho úspechu vydali dva single. Ich ďalšou formáciou bolo trio The Journeymen, v ktorom pôsobil aj hráč na bendžo Dick Weissman. Nahrala tri albumy a v roku 1964 sa rozpadli. Phillips následne založil slávnu skupinu The Mamas and Papas, ku ktorej sa McKenzie nechcel pripojiť. Obaja však zostali blízkymi priateľmi a naďalej spolupracovali.Hit San Francisco (Be Sure To Wear Flowers In Your Hair) napísal práve Phillips ako hymnu podujatia Monterey Pop Festival. Táto skladba sa dostala na štvrté miesto v americkom rebríčku a v britskom dokonca na jednotku. Pieseň sa koncom 60. rokov zároveň stala jednou z hymien hnutia hippies. Bola populárna aj v Československu, kde si ju ľudia spievali ako pesničku slobody najmä počas udalostí z roku 1968.Pieseň San Francisco bola jediným veľkým hitom Scotta McKenzieho, ktorý vydal len dva sólové albumy - The Voice of Scott McKenzie (1967) a Stained Glass Morning (1970). Neskôr sa však dokázal presadiť ako skladateľ a v rokoch 1986 až 1998 bol členom novej koncertnej verzie skupiny The Mamas and the Papas. Ako spoluautor je podpísaný napríklad pod hitom Kokomo od  z roku 1988.", :perex "Preslávil sa vďaka", :title "Zomrel spevák hitu San Francisco"} {:category "kultura", :url "http://kultura.sme.sk/c/6503049/reziser-filmu-top-gun-spachal-samovrazdu.html", :text " Režisér a producent Tony Scott sa utopil v Tichom oceáne. Niekoľko svedkov zo San Pedra neďaleko Los Angeles ho videlo, ako vyšiel na most a „bez váhania skočil“, píše agentúra Reuters. V blízkosti zaparkoval auto Toyota Prius, miestna polícia v ňom našla niečo ako list na rozlúčku, oznámenie o samovražde.Poručík Joe Bale ho najprv ani nečítal, ale povedal: „Keď v takýchto prípadoch nájdete kúsok papiera, väčšinou to nie je nákupný zoznam.“Tony mal 68 rokov. Z filmárskej dvojice bratov Scottovcov bol aj zostane tým druhým, a nebude to len vekom. Jeho starší brat Ridley (74) nakrútil v roku 1982 sci­fi drámu Blade Runner a keby aj vtedy s filmovaním hneď prestal, bol by navždy slávnejší.Tony vravel, že on ho inšpiroval k réžii. „Osem rokov som venoval štúdiu umenia, bol som aj na Royal Collage. Keby nebolo jeho, asi by mi na vyjadrenie svojej fantázie stačilo maľovanie,“ hovoril Tony Scott pre The Guardian v roku 2009.Ridley obsadil mladšieho brata do svojho režisérskeho debutu – bol to krátky film Boy and Bicycle z roku 1965 – a potom si zasa Tony urobil cvičenie s Ridleym, keď o štyri roky neskôr začínal s filmom One of The Missing. „Bola medzi nami veľká súťaživosť,“ povedal Tony. „Vždy jeden alebo druhý zvolal: Bože, toto sa mu podarilo?!“Naposledy mal Tony Scott v kinách akčné trilery Nezastaviteľný a Únos metra 1 2 3 oba s Denzelom Washingtonom. Trochu napätia, trochu strachu, filmy musel nakrúcať s takou náladou, aká aj jeho samého motivovala najviac. „Režírovanie bolo to najstrašidelnejšie, čo som kedy v živote robil. Ovládal ma strach, ale bol to taký dobrý strach. Z neho som bol živý,“ hovoril pre Guardian.To, že bol autorom diváckych hitov, bola vraj náhoda. Keď začínal s upírskym filmom The Hunger s Catherine Deneuveovou a Davidom Bowiem, ešte to na veľkú kariéru nevyzeralo. „V Hollywoode sa ten film vôbec nepáčil,“ hovoril. „Ale potom som zase nakrútil Top Gun.“Romantické scény z Top Gun poslúžili neskôr na viaceré menšie alebo väčšie paródie, ale pre Tonyho Scotta tento film znamenal úspech, ktorý sa ešte viackrát zopakoval. Dostal možnosť nakrúcať s Garym Oldmanom, Robertom Redfordom, Robertom de Nirom, Bruceom Willisom, Genom Hackmanom.Napríklad Quentin Tarantino bol jeho veľký fanúšik, zo scén jeho filmov citoval na požiadanie aj na nepožiadanie a neskôr spolu s ním napísal scenár pre síce hlúposť, ale šarmantnú – film Pravdivá romanca.Pred smrťou vraj Scott chystal pokračovanie Top Gunu, pravdepodobne v produkčnej spoločnosti Scott Free, ktorú založil so svojím bratom. Hovoril o nej: „Ako obchodníkom sa nám skvele spolupracovalo. Nepoznám v biznise nič silnejšie, ako keď sa silne spojí krv. Ale stáva sa to len veľmi zriedka.“ - Tento často parodovaný film spravil hviezdu zo Scotta aj Toma Cruisa.   - Policajná komédia s Eddiem Murphym nepatrila medzi najchválenejšie Scottove filmy, ale medzi najnavštevovanejšie.Nápad na gangsterku s Garym Oldmanom, Christopeherom Walkenom a Dennisom Hopperom mal Quentin Tarantino.Scott často nakrúcal akčné trillery aj z politického prostredia. - Moderná špionážna dráma spojila Roberta Redforda a jeho žiaka Brada Pitta.(kk)", :perex "Tony zostane tým druhým zo slávnej dvojice bratov Scottovcov. Ridley je režisérom Blade Runnera, ale jeho zase obdivoval Quentin Tarantino.", :title "Režisér filmu Top Gun spáchal samovraždu"} {:category "kultura", :url "http://kultura.sme.sk/c/6502770/ani-komedia-ani-fantazia.html", :text "Predstavte si partičku prihlúplych malomestských fotríkov, hoci niekdajších socialistických milicionárov na manévroch, ktorí sa dlhé roky cvičili v boji proti triednemu nepriateľovi – a odrazu sa musia brániť pred votrelcom z . To by bola komédia! Lenže Susedská hliadka svoj potenciál trestuhodne premrhala. Dokonca i mix životopisu prezidenta Lincolna s upírskym hororom v réžii Timura Bekmambetova, ktorý je tiež práve v našich kinách, je stráviteľnejší ako toto spojenie grobianskej konverzačnej komédie s votreleckým sci-fi trilerom v réžii Akivu Schaffera.Pravdou je, že film sa rodil pomaly a ťažko od samého začiatku. Duchovným otcom projektu bol producent Shawn Levy. Prvú verziu scenára napísal Jared Stern v štýle zábavy pre celú rodinu. Pôvodne mal hlavnú rolu stvárniť Will Ferrell v réžii Davida Dobkina, ale obaja projekt opustili už v roku 2009. Režiséra nahradil Peter Segal, dal príbeh prepracovať Sethovi Rogenovi a Evanovi Goldbergovi do dospeláckej, mládeži neprístupnej podoby. Mal v nej vraj účinkovať Chris Tucker, no napokon sa ku kormidlu dostal Akiva Schaffer a nešťastie bolo hotové.Príbeh nie je Schafferovou srdcovou záležitosťou, film nie je jeho vysnívaným, prišiel ako tretí v rade, aby zachránil už preinvestované milióny – a nevedno, či mu pomohol, alebo uškodil.Vidíme však výsledok, pod ktorým je jeho meno. Aj preto časť americkej kritiky snímke oprávnene vyčíta, že pôsobí ako tretie pokračovanie nejestvujúcich filmov, vyčerpané, unavené, utárané, rozpačité, len s náznakmi nápadov. Pomerne detinskú vedecko-fantastickú zápletku chcú ozvláštniť lascívne a vulgárne repliky najmä svojou kadenciou, no veľmi sa im to nedarí.Herecké obsadenie sľubuje zábavu: Ben Stiller (Niečo na tej Mary je, Protivný svokor, Zoolander, Tropická búrka), Vince Vaughn (Starsky a Hutch, Vybíjaná: Choď do toho na plné gule), Jonah Hill (40 rokov panic, Nabúchaná) a Richard Ayoade (Ajťáci). Páni však hrajú roly, napísané dávnejšie a pre iných hercov, nuž nedostali veľa príležitostí vniesť do filmu to, v čom sú najlepší - svoj humor.Najmä Stiller v hlavnej úlohe strážnika z obchodného domu akoby si spomenul na „solídnejšiu“ stránku svojho herectva. Výkonmi v Spielbergovej Ríši slnka či v drámach Čerstvé kone a Polnoc sa nikdy nekončí dokázal, že je schopný vážneho dramatického charakterového herectva, lenže tu neladí so zvyšnými tromi hercami ani so samotným rozprávaním.Režisér akoby si nebol istý, o čo vlastne ide, opúšťa komediálnosť, ktorá mu je blízka a zdôrazňuje fantastickú zápletku, ktorá je neohrabaná, priehľadná a tuctová.Aby toho nebolo málo, prekladateľ českých titulkov sa na svojom blogu priznal, že musel prekladať bez toho, aby videl hotový celý film. To sa, žiaľ, stáva dominantným znakom filmových štúdií vo vzťahu k menším a menej významným regiónom. Výsledok potom nezachráni ani skvelý prekladateľ a aj tá trocha humoru, ktorú režisér nezničil svojou neschopnosťou, sa stráca v preklade.Vyberte sa na tento film do prírodného kina, kde predávajú pivo či alkohol, aby ste sa mohli na „zážitok” patrične naladiť; a kde nikoho neurazí, ak si počas predstavenia na niekoľko desiatok minút zdriemnete. A najmä: do kina, kde od vás nebudú za vstupné pýtať šesť eur, lebo za takúto cenu ide skutočne o veľmi predražený tovar.", :perex "Ani známe tváre z mnohých komédií nezachránili snímku, ktorá v sebe nemá takmer žiaden nápad. ", :title "Ani komédia, ani fantázia"} {:category "kultura", :url "http://kultura.sme.sk/c/6502764/nove-knihy.html", :text "V poľskej minulosti bolo dobrým zvykom viesť si v domácnostiach kroniky, do ktorých sa zaznamenávalo všetko podstatné, čo sa udialo doma - napríklad hospodárenie s financiami či recepty, ale tiež politické udalosti či náboženské inšpirácie. K tejto žánrovej forme sa blíži Tokarczukovej román o svojom novom vidieckom domove. Koláž zážitkov i vymyslených príhod tvorí strhujúci príbeh, kde majstrovstvo napísaného väzí aj v znalosti diela Carla Gustava Junga. Unikátne cestopisy  poetky, úspešnej českej autorky, macedónskeho básnika a nemeckej prozaičky s iránskymi koreňmi. Autori objavujú nepoznané miesta a dokážu pútavo opísať, „kde nie sú doma“, poznávajú sami seba v často nečakaných situáciách. A to sú tie podstatné kroky na ceste k definovaniu svojho miesta vo svete, a teda k odpovedi na otázky, kde sú a nie sú doma. Kubo, Fidlikant na streche, Tisícročná včela, Sváko Ragan a mnohé ďalšie divadelné, filmové či televízne diela „sú klenotmi slovenskej kultúry a stali sa populárnymi aj vďaka prítomnosti Jozefa Kronera“. Plastický obraz jeho hereckého majstrovstva opisuje nielen štúdia tímu odborníkov, ale aj postrehy jeho rodinných hereckých nasledovníkov – dcéry Zuzany a i synovca Jána. Obrazový sprievodca anatómiou, fyziológiou, vývinom a poruchami ľudského organizmu vychádza z najnovších medicínskych poznatkov. Prostredníctvom počítačovo vytvorených ilustrácií, mikrofotografií a detailných skenov jasne znázorňuje všetky aspekty zloženia a fungovania ľudského tela vo fázach jeho vývinu od narodenia po smrť. Posledná časť knihy opisuje a ilustruje vyše dvesto najčastejších chorôb.", :perex "Olga Tokarczuková: Denní dům, noční dům", :title "Nové knihy"} {:category "kultura", :url "http://kultura.sme.sk/c/6502761/co-citame-felixir-zivota.html", :text "„Vymyslel som si mydlo, ktoré si pamätá tvar namydleného tela, jeho pamäť trvá, aj keď sa rozpustí a zmizne v kanalizácii. Mojím tajným želaním je, aby všetko, čo som napísal, malo túto záhadnú vlastnosť, aby malo v pamäti všetky myšlienky tých, čo čítali,“ končí Ivo Vodseďálek svoju knihu .Paradoxne sa tento spolupútnik Egona Bondyho a Jany Krejcarovej z prelomu 40. a 50. rokov vyhýbal zverejňovaniu svojho diela a knihy mu začali vychádzať až po páde komunizmu. Nielen preto, že bol v minulom režime nežiaducim autorom, on odmietal dokonca publikovať aj v samizdate, pričom v roku 1950 spolu s Bondym založili a viedli samizdatovú edíciu Půlnoc.Až po revolúcii a vydaní jeho súborného päťzväzkového diela z rokov 1949 až  sa Vodseďálek stal všeobecne známym autorom.Kniha Felixír života je bilančná, nie sú to však klasické memoáre, ale texty, v ktorých spája faktografiu s umeleckou tvorbou. Vracia sa k prvým povojnovým rokom, zoznámeniu s Bondym a jeho osudovou ženou Janou Krejcarovou („Naučili sme sa navzájom bolestne zraňovať. Sedeli sme v trojici pri stole nahí a hrali sa na pravdu, otázky boli kruté a vždy pravdivo zodpovedané“), k vzniku „trápnej poézie“ či k priateľstvu s Bohumilom Hrabalom.V textoch venovaných súčasnosti cítiť často rozčarovanie i obavy, vyjadrené neskrývaným sarkazmom. „Je to spolok politikov, ktorí si pri okázalých verejných modlitbách dávajú pod kolená vankúšiky, aby netrpeli ich nohy, unavené nekonečným chodením po golfových ihriskách.“", :perex "Felixír života", :title "Čo čítame: Felixír života"} {:category "kultura", :url "http://kultura.sme.sk/c/6502744/skor-pocta-originalom-nez-slobode.html", :text "Už tam hrali Animals, Sinéad O'Connor aj Jon Anderson zo skupiny Yes. Tento rok ako hlavná hviezda akcie Tribute to Freedom prišli Electric Light Orchestra. Vlastne úplne presne povedané - prišla skôr značka než stará slávna kapela, ale prekážalo to len minimu ľudí, ktorí zaplnili v sobotu večer hrad Devín.Už úvodný blok zostavy okolo gitaristu Peciho Uherčíka naznačil, ako bude vyzerať celý večer. Pôsobilo to ako učebnica rockovej hudby 70. rokov - All Right Now (Free), Fox on the Run (Sweet), Rock And Roll (Led Zeppelin) a ďalšie podobné hitovky ešte viac zohriali už vopred dobre naladené publikum.Na nádvorí devínskeho hradu postávali či posedávali najmä tí, ktorí mali v čase vzniku týchto pesničiek plus-mínus dvadsať a ukázali, že sú dosť tolerantní. Keď uprostred rockových kúskov nečakane krátko zaznel citát popového hitu Dievča z reklamy od Beaty Dubasovej, nenastali žiadne rockerské reakcie. Diváci neskôr ukázali, že toho znesú viac (vrátane vstupov eurovízneho moderátora, ktorý vypĺňal pauzy medzi kapelami).„Aby sme sa nehrdili len cudzím perím, zahráme vám jednu našu,“ vyhlásil Peci Uherčík a spustil Loď do neznáma. Bez Martina Ďurindu, Paľa Horvátha a Fera Grigláka to už tiež bola coververzia. No aspoň mala k originálu bližšie, ako keď český gitarista Radim Hladík, ktorý hral ako druhý v poradí, zaskočil všetkých pesničkou Personal Jesus od Depeche Mode.Dosť čudné rozhodnutie, pripomínalo to skôr náhodné a menej vydarené džemovanie. Hladíkovi pritom o generáciu mladší spoluhráči zvyšok programu – staré pesničky jeho kapely Blue Effect – naštudovali veľmi dobre (aj spevácky). Že sa dá zaujímavo pohrať s cudzou melódiou, potvrdili v známej úprave ľudovky Ej, padá, padá rosenka z albumu Svitanie (1977).Najviac ľudí však prišlo kvôli poslednému menu. Naozaj to bol aj nebol Electric Light Orchestra. Bez jediného zo zakladajúcich členov, bez hlavného autora hudby aj textov, dokonca polovica dnešného obsadenia už nie sú ani Briti, ale Američania.Ale na druhej strane - stále je dosť fanúšikov, ktorí chcú počúvať hudbu ELO a táto zostava ju hrá veľmi slušne. Staré hity boli postavené na viachlasoch a neboli v nich party, ktoré majú problém nacvičiť iní muzikanti. Po vyriešení technického problému s basgitarou z pódia nerušene prúdil nostalgický retrozvuk a hitovky, ktorých jasné ozveny počujete od skupiny ABBA až po našich Le Payaco.„Miloval som nahrávanie týchto albumov, aj keď som občas z nich mal bolesti hlavy a bezsenné noci,“ napísal Jeff Lynne na výberovku najväčších hitov ELO v roku 2005.Publikum na devínskom hrade pri nich malo úplne iné pocity, pri Don't Bring Me Down už bolo takmer úplne namäkko. Spievalo sa, tancovalo či len tak nostalgicky hľadelo na pódium.Párkrát sa síce ozvali výkriky „Jeff Lynne!“, no ich terč sa stále zaoberá vlastnou kariérou - 9. októbra vydáva druhý sólový album. Aby to bolo dokonale zamotané, v rovnaký deň má vyjsť nahrávka Mr. Blue Sky: The Very Best of Electric Light Orchestra.Tak či onak, celá akcia Pocta slobode je zjavne životaschopná, aj keď dnes už by mohla mať hocijaký iný názov (pôvodne išlo len o jednorazovú oslavu výročia novembra ). Kombinácia známeho zahraničného mena s českou a domácou scénou láka veľa divákov, priestor je netradičný, no pekný a keď ešte navyše vyjde  tak ako teraz, piateho ročníka sa určite dočkáme.Jediný problém je parkovanie - keď sa stovky áut z Bratislavy aj z celého Slovenska natlačili do úzkych uličiek malej dedinky, vypukol mierny dopravný kolaps, ktorý domácim prekážal viac ako hudba rozliehajúca sa v noci z hradného kopca.Skupina z Birminghamu, v rokoch 1971 - 83 nahrávala a koncertovala aj pod názvom ELO. Jej zakladateľom a hlavným autorom bol Jeff Lynne (na snímke). Pesničky, ktoré spájali rock s prvkami klasiky, sám najlepšie opísal slovami: „Začali sme tam, kde Beatles skončili.“ Dvadsaťštyri hitov doputovalo do Top 40 americkej hitparády, predaje albumov presiahli 50 miliónov kusov.Časom sa kapelník viac začal venovať svojim projektom, Georgeovi Harrisonovi a all-stars bandu Traveling Wilburys (okrem Harrisona ho ešte tvorili Bob Dylan, Roy Orbison a Tom Petty). Ostatní členovia nech celi nechať pesničky ELO len tak a v rokoch 1990 - 2001 ich hrali s doplnkom „Part II!“.Lynne sa však naštval, bol súd, ktorý zveril značku jemu, a tak jeho bývalí partneri začali fungovať ako „The Orchestra“. Dnes hrávajú pod najkomplikovanejším, ale zároveň najpresnejším názvom Electric Light Orchestra Original Members featuring The Orchestra. Najstarším členom je huslista Mik Kaminski, ktorý prišiel do kapely v roku 1973.", :perex "Electric Light Orchestra, Radim Hladík s Blue Effectom a Peci Uherčík Rock&Roll Gang prilákali na spoločný koncert niekoľko tisíc návštevníkov.", :title "Skôr pocta originálom než slobode"} {:category "kultura", :url "http://kultura.sme.sk/c/6502771/pozvanky.html", :text "Dnes vystúpi v Múzeu obchodu, ktoré sídli v Podunajských Biskupiciach, výnimočná bluesová kapela ZVA 12-28 Band. Začiatok koncertu, ktorý je súčasťou projektu Rock v múzeu, je o 19.30 h.Dnes bude v bratislavskom Kafé Scherz na Palisádach ďalší z umeleckých večerov, ktorým bude tentoraz sprevádzať Ľubo Belák. Večer je venovaný „spomienkam na posledný slobodný deň v roku 1968 a zabudnuté roky normálneho života podnes“, nesie názov Samoobsluha '68, začína sa o 20.00 h.Zajtra sa o 17.00 h začne v Letnej čitárni U červeného raka v centre Bratislavy literárny program s názvom Rastlinná izba, ktorý bude patriť poetke Mile Haugovej. Autorka viac než dvadsiatich zbierok bude čítať svoje básne a rozprávať o tvorbe, niektoré jej zhudobnené básne zaspieva Eva Sepešiová.Zajtra uvidia diváci v Letnom kine SNG v Bratislave ďalší z kultových filmov, o 21.00 h sa začne premietať sci-fi triler režiséra Terryho Gilliama (člena Monty Python) s názvom 12 opíc, v ktorom účinkujú Bruce Willis, Madeleine Stowe, Brad Pitt či Christopher Plummer. Pred ním premietnu aj krátky animovaný film Michaely Čopíkovej Dust and Glitter.", :perex "ZVA 12-28 Band", :title "Pozvánky"}]