[{:category "pocitace", :url "http://pocitace.sme.sk/c/6509619/apple-vyhral-patentovu-vojnu-od-samsungu-ziska-miliardu-dolarov.html", :text "SAN JOSE. Americká spoločnosť Apple môže ovládnuť trh so smartfónmi a tabletmi, zariadenia z dielne konkurenčnej juhokórejskej firmy Samsung sa môžu vytratiť z amerického aj svetového trhu.Súd v kalifornskom San Jose dal Apple za pravdu, že Samsung porušil viaceré jej patenty.Juhokórejský výrobca mobilných zariadení podľa deväťčlennej poroty súdu porušil šesť zo siedmych namietaných patentov, .Samsung podľa súdu skopíroval Apple napríklad pri smartfónoch Galaxy S, Galaxy S II, Nexus S či tabletoch Galaxy Tab a Galaxy Tab 10.1. Skopírované patenty sa týkajú dizajnu aj softvéru.Výsledok? Samsung musí Applu zaplatiť 1,049 miliardy amerických dolárov za náhradu spôsobenej škody, verdikt môže ohroziť dovoz zariadení Samsungu na americký trh.Apple ho využije aj v ďalších sporoch, juhokórejskú firmu zažaloval na Britských ostrovoch, v Austrálii a Južnej Kórei.Samsung za druhý kvartál roku 2012 vykázal prevádzkový zisk skoro 6 miliárd dolárov a za dva mesiace predal vyše 10 miliónov smartfónov Galaxy S III.Agentúra Reuters upozorňuje, že verdikt môže ohroziť predaj kľúčových produktov Samsungu, čím by Apple mohol získať dominantné postavenia na trhu s mobilnými zariadeniami.Žalobám teraz môžu podľa Reuters čeliť aj ďalšie spoločnosti, ktoré využívajú operačný systém Android od Google. Samsung totiž porušil aj softvérové patenty Applu.„Verdikt by nemal byť vnímaný ako výhra Apple, ale ako prehra amerického spotrebiteľa. Výsledkom bude menšia možnosť výberu, menej inovácií a potenciálne aj vyššie ceny,“ reagoval na verdikt SamsungApple je s rozhodnutím nadmieru spokojný. „Množstvo dôkazov nespochybniteľne ukázalo, že Samsung nás kopíroval,“ vyhlásila spoločnosť.„Celý proces nebol len o patentoch a peniazoch, ale aj o hodnotách, ako sú inovácie a originalita.“Samsung neuspel s tvrdením, že niektoré patenty Apple sú už neplatné.Deväťčlenná porota navyše neuznala ani obvinenia, podľa ktorých mal smartfón iPhone a prehrávač iPod Touch porušiť patenty Samsungu.„Apple ani zďaleka nevyhral všetko, no vyhral dosť, aby to bol veľmi dôležitý deň,“ , ktorý sleduje proces on-line.Samsung aj Apple hneď po vynesení rozsudku namietali formálne chyby a už počas pojednávania sudkyňa Lucy Koh usmerňovala porotu vo výpočte pokuty.Tú pôvodne jej členovia určili na 1,052 miliardy amerických dolárov, čo nakoniec súd znížil o tri milióny dolárov. Apple pôvodne žiadal 2,5 miliardy dolárov.", :perex "Verdikt môže zablokovať predaj zariadení Samsungu, čím by Apple ovládal trh s tabletmi a smartfónmi.", :title "Apple vyhral patentovú vojnu, od Samsungu získa miliardu dolárov"} {:category "pocitace", :url "http://pocitace.sme.sk/c/6509441/osn-zvazuje-ze-zdani-cast-dat-na-webe.html", :text "BRATISLAVA, NEW YORK. Sledovanie filmov cez web sa môže predražiť. Keď firmy ako Apple, Google či  poskytujú ľuďom videá, hudbu či on-­line hry, mali by platiť internetovým operátorom za použitie ich siete.Tak si to predstavujú európski operátori. Organizácii Spojených národov (OSN) navrhli, aby zmenili medzinárodné telekomunikačné pravidlá. OSN by o návrhu mala rokovať ešte tento rok.Návrh spoplatnenia dát  leta. Združenie európskych prevádzkovateľov telekomunikačných sietí (ETNO) ho začalo obhajovať tento týždeň.Operátorom, ktorí musia pravidelne investovať do sietí, prekážajú dodávatelia webových služieb s pridanou hodnotou.Napríklad Skype ponúka hovory cez internet grátis, no jeho majitelia nemusia budovať vlastnú sieť a ani za jej využitie platiť.„Musíme nájsť rovnováhu, pretože táto situácia ohrozuje našu schopnosť investovať,“ povedal  šéf ETNO Luigi Gambardella.Za združením ETNO stoja aj Deutsche Telekom či španielska Telefónica.Spoplatniť dáta navrhol už vlani France Telecom, ktorému patrí slovenský Orange. „Šíritelia obsahu zapĺňajú siete, no nepodieľajú sa na nákladoch,“ povedal  šéf Telecomu Stéphan Richard.O rokovaniach na úrovni OSN vie aj Slovensko. „Je predčasné hovoriť náš oficiálny názor na túto otázku,“ vraví hovorca Telekomunikačného úradu Roman Vavro.Návrhom zdaniť dáta reagujú operátori na vývoj na trhu, kde získavajú prevahu šíritelia multimediálneho obsahu.Stúpajú preto požiadavky zákazníkov na rýchly internet s čoraz vyšším objemom predplatených dát.Operátori doteraz vedeli zaplatiť zlepšovanie svojich sietí z príjmov od zákazníkov, no pomer medzi tržbami a výdavkami na siete sa postupne zmenšuje.„Nesúlad medzi investíciami a výnosmi môže ohroziť ekonomickú udržateľnosť obchodného modelu telekomunikačných spoločností,“ upozornil vlani šéf Telecom Italia Franco Bernabé.Keď skončí snaha o zdanenie dát neúspechom, no dopyt po rýchlych sieťach neklesne, môžu stúpnuť ceny pripojenia pre bežných zákazníkov.Spoplatnenie dát by malo fungovať podobne ako zúčtovanie poplatkov za medzinárodné hovory. Americký Netflix by tak platil za využitie siete britského Vodafonu, lebo jeho zákazník si cez službu pozerá filmy.„Návrh by mohol vytvoriť obrovské množstvo právnej a obchodnej neistoty,“ povedala podľa cnet.com Sally Wentworthová z mimovládky Internet Society.Zdanenie dát z webu by totiž znamenalo zrušenie neutrality internetu.Opatrne sa k návrhu stavia aj Robert Pepper zo spoločnosti Cisco. Tvrdí, že by sa mohla obmedziť dostupnosť amerických webových služieb v rozvojových krajinách. Ich operátori by totiž za dáta požadovali vyššie poplatky.Telekomunikačné firmy by podľa cnet.com mohli získať zo spoplatnenia miliardy dolárov.Web číslo ilustruje  za medzinárodné hovory. V roku 1996 za ne americkí operátori zaplatili 5,4 miliardy dolárov, pričom odvtedy ceny stúpli.Webové služby, ktoré neplatia za využívanie sietí, chce riešiť aj združenie európskych teleúradov.Návrh riešenia by mal byť súčasťou regulácie druhej generácie, ktorú úradníci ukážu o rok.Google a operátor Verizon sa už v USA o spoplatnenie snažili. Komisiu pre komunikácie žiadali, aby mobilný internet vyňala zo zásad neutrality, čo podľa Bloombergu odmietla. Výnimka by otvorila možnosť zdaniť dáta.", :perex "iTunes či Skype využívajú naše siete, odkazujú operátori. Žiadajú, aby im na ne prispeli. Telekomunikačná únia, ktorá patrí pod OSN, má ešte tento rok prebrať ich návrh na zdanenie dát.", :title "OSN zvažuje, že zdaní časť dát na webe"} {:category "pocitace", :url "http://pocitace.sme.sk/c/6508805/usb-kluce-victorinox-treba-zalohovat.html", :text "BRATISLAVA. Aby sa šifrované dáta nestali nedostupnými, firma Victorinox upozorňuje spotrebiteľov, aby zálohovali obsah svojich USB kľúčov pred vypršaním jeho platnosti.Súčasne sľubuje vrátiť predajnú cenu zariadenia každému, kto sa do konca roka rozhodne produkt vrátiť. Informovala o tom na svojom .USB kľúče a zostanú naďalej funkčné pre ukladanie dát. Avšak iba bez použitia bezpečnostného softvéru.Ten po uplynutí dátumu stratí schopnosť nové dáta šifrovať a dešifrovať tie, ktoré boli v minulosti na chránené úložisko umiestnené.", :perex "V polovici septembra vyprší platnosť certifikátu, ktorý švajčiarsky výrobca vreckových nožíkov použil na šifrovanie dát v USB úložiskách svojich produktov.", :title "USB kľúče Victorinox treba zálohovať"} {:category "pocitace", :url "http://pocitace.sme.sk/c/6508479/ako-sa-branit-pred-spehujucimi-webmi.html", :text "BRATISLAVA. Vždy, keď sa rozhodnete prečítať si ranné správy, pozrieť novinky zo sveta vašich záľub, prehrať zábavné videá alebo navštíviť fotogalériu priateľov, prevádzkovatelia webov sa snažia sledovať vaše správanie a podstrčiť vám nejakú reklamu.To nielenže spomaľuje načítavanie stránok a zvyšuje objem prenesených dát, ale hovorí tiež o tom, aké sú vaše každodenné návyky a ako sa v priebehu času presúvate z webu na web.Kým niektoré z prvkov v okne prehliadača uvidíte, iné sa neviditeľne skrývajú v obsahu stránok.Existuje však riešenie. Volá sa a je to doplnok pre prehliadače Firefox, Safari, Chrome, Opera aj Internet Explorer.Ak si ho , môžete pokračovať v každodennej rutine, stanete sa však neviditeľným pre auditorské a štatistické sledovanie návštevnosti, vyhnete sa reklamným systémom, sociálnym sieťam a prehliadač vám naservíruje iba to, čo je skutočne viditeľné na obrazovke. Zoznam zablokovaných prvkov sa vždy zobrazí v pravom hornom rohu stránky. Rýchlo tak získate prehľad o tom ktorý web čo ukrýva.   ", :perex "Surfovať možno rýchlejšie aj s väčšou dávkou súkromia. Stačí sa brániť pred programom na sledovanie vášho správania. ", :title "Ako sa brániť pred špehujúcimi webmi"} {:category "pocitace", :url "http://pocitace.sme.sk/c/6508443/apple-a-samsung-si-navzajom-porusuju-patenty.html", :text "Dva z nich sa majú týkať technológií použitých pre bezdrôtové siete, vlastnené Samsungom. Tretí patent je vlastníctvom spoločnosti Apple a predstavuje funkcie ovládania jej mobilného operačného systému iOS.Súd sa vyjadril, že Samsung v žiadnom prípade nekopíroval dizajn konkurenčného iPhone. Množstvo dizajnových prvkov majú podľa súdu zariadenia spoločné, ale zároveň už boli použité v predchádzajúcich zariadeniach.Podľa rozhodnutia musí Samsung zaplatiť Apple 22 tisíc a Apple Samsungu až 35 tisíc amerických dolárov.Zastavenie predaja v Južnej Kórei sa netýka nového iPadu a smartfónov iPhone 4S a Galaxy S III. Ovplyvní ale predaj stále obľúbeného tabletu iPad 2 a smartfónu iPhone 4.Tieto produkty sú na trhu už dlhú dobu a preto rozhodnutie nebude mať výrazný vplyv na fungovanie obidvoch spoločností.Tie navyše už dlhú dobu spolupracujú pri dodávke čipov, pričom Apple je podľa  najväčším zákazníkom Samsungu.", :perex "Súd v Južnej Kórei zakázal predaj starších produktov obidvoch výrobcov. Dôvodom je vzájomné porušenie trojice patentov.", :title "Apple a Samsung si navzájom porušujú patenty"} {:category "pocitace", :url "http://pocitace.sme.sk/c/6508399/internetove-televizory-stafetu-neprebrali.html", :text "Používateľov brzdí príliš nízky komfort ovládania v porovnaní so stolovými počítačmi a notebookmi.Diaľkové ovládače klávesnici konkurovať nevedia, odozva softvérov je v televízore pomalá a s čitateľnosťou textov to tiež nie je lepšie. Oči internetistov si zvykli na vysoké rozlíšenie displejov v blízkosti ich oka, čo televízna obrazovka z niekoľkých metrov ponúknuť nedokáže.Revolúcia v obývačkách sa zatiaľ nekoná, ani napriek intenzívnej snahe výrobcov. Ich zámerom je priblížiť funkcie televíznych prijímačov čo najbližšie k smartfónom. S priestorom pre aplikácie a hry predstavujú nový trh pre obchodný model, ktorý sa osvedčil pri iných zariadeniach.Televízory s internetovým pripojením vstúpili na trh v roku 2010. Za prvých 12 mesiacov sa ich predalo 120 miliónov kusov. Tento rok sa počíta s nárastom 300 miliónov. Do konca roku 2016 by k internetu malo byť pripojených 10 percent televízorov sveta.Agentúra Digital Display Search, ktorá monitoruje tento trh upozorňuje však na to, že nielen samotná výbava televízora znamená jeho možnosť komunikácie so svetom.V hre sú aj blu-ray prehrávače a multimediálne set-top boxy, ktoré rozširujú funkcie televízorov, ktorým internetová konektivita chýba.Štúdia a prieskum skupiny NDP ukázali, že výrobcovia televízorov budú musieť zmeniť svoju stratégiu, aby zmenili návyky používateľov. Aj keď internetového obsahu vhodného pre sledovanie na televízore pribúda, spotrebitelia sa spoliehajú na jeho sledovanie zaužívaným spôsobom.", :perex "Iba štvrtina divákov, ktorí majú televízor pripojený k internetu ho používa na príležitostné sledovanie internetových multimédií. ", :title "Internetové televízory štafetu neprebrali"} {:category "pocitace", :url "http://pocitace.sme.sk/c/6507201/facebook-meni-dizajn-sprav-zacina-sa-viac-podobat-na-e-mail.html", :text "Okno správ je v novom zobrazení rozdelené na dve hlavné časti.  Ľavá zobrazuje zoznam kontaktov s ich poslednou správou a napravo sa nachádza kompletná komunikácia správ a e-mailov. V nej sa po novom zobrazujú nielen náhľady odkazov webových stránok, ale aj zdieľané fotografie. Správy majú predstavovať centrálu komunikácie.Okrem noviniek  sľubuje opravu starých chýb, kvôli ktorým sa mohli správy strácať, alebo naopak duplikovať. Pribudne automatický filter na nevyžiadanú poštu a správy určitého typu bude možné zlučovať do priečinkov.Ďalšie informácie a pri niektorých účtoch aj možnosť aktivácie nových správ nájdete na .", :perex "Novinka má priniesť jednoduchšiu orientáciu v e-mailoch a správach, zároveň opravuje staršie chyby.", :title "Facebook mení dizajn správ, začína sa viac podobať na e-mail"} {:category "pocitace", :url "http://pocitace.sme.sk/c/6507884/nikon-ma-fotoaparat-so-systemom-android.html", :text "BRATISLAVA. Vyrobil ho Nikon, má označenie Coolpix S800c a okrem pokročilej úpravy fotografií a ich jednoduchého zdieľania sa dá využiť aj ako vrecková herná konzola.Operačný systém Android sa vo fotoaparáte Nikon S800c nachádza v staršej verzii 2.3. Výrobca ho upravil len minimálne, aplikácie je možné stiahnuť z oficiálneho obchodu Google Play. Vďaka tomu si ho bez problémov doplníte napríklad aj o populárny Instagram. Fotoaparát je vybavený technológiami GPS pre zistenie aktuálnej polohy a Wi-Fi adaptérom, ktorý umožňuje pripojenie k internetu. Na prenos fotografií do počítača preto nebudete potrebovať čítačku pamäťových kariet alebo USB kábel.S využitím cloudových služieb (napríklad Dropbox) sa nové fotografie automaticky skopírujú do počítača alebo notebooku a prístup k nim budete mať aj z tabletu či telefónu. Integrovaná pamäť zariadenia je rozdelená na dve časti - 1,7 gigabajtu pre fotografie a 680 megabajtov pre aplikácie a dáta. Pamäť je možné rozšíriť pomocou SDHC kariet až do veľkosti 32 gigabajtov.Fotoaparát je vybavený CMOS snímačom s rozlíšením 16 miliónov pixelov. Optické priblíženie je 10-násobné, s rozsahom od 25 po 250 mm. OLED displej má uhlopriečkou 3,5 palca.Dostupný bude v štyroch farbách (čierna, červená, strieborná a biela) za doporučenú cenu 380 eur.", :perex "Po revolučnom fotomobile od Nokie sa na trh chystá prvý fotoaparát s mobilným operačným systémom Android.", :title "Nikon má fotoaparát so systémom Android"} {:category "pocitace", :url "http://pocitace.sme.sk/c/6507885/den-facebooku-v-cislach.html", :text "  ", :perex "Prevádzkovatelia Facebooku zverejnili krátke štatistiky o tom, ako vyzerá deň v ich prevádzke z pohľadu spracovania dát. Nie je ich málo.", :title "Deň Facebooku v číslach"} {:category "pocitace", :url "http://pocitace.sme.sk/c/6507811/microsoft-zmenil-svoje-logo.html", :text "BRATISLAVA. To logo snáď pozná každý užívateľ počítačov. Napokon, firma Microsoft ho dosiaľ používala od roku 1987. Teraz však spoločnosť siahla po výraznejšej zmene, ktorá má podľa slov Microsoftu spájať dedičstvo značky a novú a sviežu budúcnosť.Novinku Microsoft spojil aj s otvorením 23. kamennej predajne. Logo obsahuje štyri farebné symboly, ktoré sa v rôznych obmenách už dlhé roky nachádzajú na produktoch Microsoftu. Použitý grafický dizajn kopíruje používateľské rozhranie Microsoftu, dosiaľ známe ako Metro.Firma zmenila logo len krátko pred uvedením celého portfólia nových produktov. Tento rok sa na pulty obchodov dostane nový kancelársky balík Office aj operačný systém Windows 8, ktorý je určený pre počítače, smartfóny a tablety. Od dnešného dňa nájdete nové logo aj na oficiálnych webových stránkach Microsoftu.", :perex "Po 25 rokoch mení firma svoje známe logo. Zmena prichádza len krátko pred začiatkom predaja celej skupiny nových produktov.", :title "Microsoft zmenil svoje logo"} {:category "pocitace", :url "http://pocitace.sme.sk/c/6505633/novy-macbook-ma-najlepsi-displej-na-svete.html", :text "MacBook Pro s Retina displejom je na prvý pohľad totožný so svojimi predchodcami, z veľkej časti to je ale úplne nový notebook. Apple mu zmenšil výšku aj hmotnosť, vypustil optickú mechaniku a rozhranie FireWire.Najzásadnejšou novinkou je však úplne nový typ displeja, a taký v notebooku ešte nik nepoužil. Predstavuje revolúciu, ktorá nie je vôbec lacná.Tento nový displej sa označuje Retina a Apple ho s úspechom použil vo svojom smartfóne iPhone i tablete iPad. Jeho silnou stránkou je intenzívne podanie farieb, a najmä vysoká ostrosť obrazu.Kým konkurencia ponúka pri rovnakej uhlopriečke maximálne rozlíšenie 1920×1080 bodov, nový MacBook Pro má až 2880×1800. To je dokonca viac ako pri profesionálnych 30 palcových monitoroch. Jemné rozlíšenie sa prejavuje hlavne pri prezeraní internetu a práci s multimédiami – obrázkami a videom.Výrobca deklaruje skoro o tretinu vyšší kontrastný pomer a menšie množstvo odrazov v porovnaní s predchádzajúcou generáciou MacBookov. Detailné porovnanie mu dáva za pravdu, práca na priamom slnku je ale stále problematická.S hmotnosťou len dva kilogramy je notebook o vyše pol kilogramu ľahší ako jeho predchodca. Pre používateľov starších verzií to bude vítaná zmena, v porovnaní s modelom MacBook Air však pôsobí aj táto novinka stále mohutne.Hlavným materiálom zostávajú aj naďalej hliník a sklo, chrániace displej pred poškodením. Apple uvádza, že sa pri výrobe snaží použiť čo najviac recyklovateľného materiálu.Hliník tvorí hlavnú časť konštrukcie a celkovo váži 735 gramov. Plastov je tu minimum, spolu vážia len 55 gramov. Jednou z najľahších častí je SSD disk s trinástimi gramami.Klávesnica zostala na prvý pohľad rovnaká, bez numerickej časti. Jednotlivé klávesy sú rovnako veľké, výhodou je ich podsvietenie pre prácu v horších svetelných podmienkach.Touchpad je veľký a od jeho presnosti a podpory pre viacdotykové gestá by si konkurencia mohla zobrať príklad.MacBook Pro je univerzálny nástroj na prácu aj zábavu. Výrobca ho vybavil výkonným štvorjadrovým procesorom Intel, ôsmimi gigabajtami operačnej pamäte a rýchlym SSD diskom s kapacitou 256 gigabajtov.Pred kúpou je potrebné premyslieť si základnú hardvérovú výbavu. Dodatočná výmena operačnej pamäti a SSD disku totiž možná nie je. Grafické karty sú dve. Jedna je nenáročná na spotrebu energie a používa sa pri bežnej práci a pozeraní videa. Druhá karta je určená nielen na hry, ale pomáha aj pri náročných úlohách, ako je spracovanie videa a fotografií.Apple v najnovšej generácii notebookov siahol po riešení od kalifornskej NVIDIE aje to model GeForce GT 650M s jedným gigabajtom vlastnej pamäte. Pre Mac OS X je už dostupných množstvo hier, ponúka ich Apple cez svoj App Store a aj Valve v službe Steam.Pri náročných operáciách sa však hliníkové telo dokáže nepríjemne zahriať. Odporúčame tu rovný povrch, ktorý umožní odvetranie spodnej časti.K notebooku je dodávaný 85-wattový adaptér s účinnosťou 90%. V úspornom režime nový MacBook Pro spotrebuje len jeden watt, čo mu umožní byť na jedno nabitie pripravený celý mesiac. Batéria je integrovaná v tele notebooku, bez možnosti jednoduchej výmeny. Pri nenáročnom používaní a surfovaní po webe vydrží na jedno nabitie pracovať až sedem hodín.Pri produktoch Apple sú dizajnové a logické prehrešky nečakané. Tlačidlo vypnutia je súčasťou klávesnice a nachádza sa v jej pravom hornom rohu. Jeho náhodné stlačenie síce automaticky nevypne zariadenie, novootvorené okno ale pri práci obťažuje.Absencia optickej mechaniky je v dobe nástupu cloudu logickým krokom. Nemusia ho ale oceniť  používatelia produkujúci multimediálne súbory. DVD s videom alebo fotografiami je stále žiadaným výstupom.Kúpu nového MacBooku si dobre rozmyslia aj majitelia drahých úložných riešení, ktoré využívajú FireWire rozhranie. Tento výstup sa tu štandardne nenachádza a na výber je investícia do nie lacnej redukcie alebo úplne nového dátového systému.   ", :perex "Nový notebook od Apple má jedinečný displej. Výrobca si zaň nechá náležite zaplatiť a v najlacnejšej verzii stojí skoro 2300 eur.", :title "Nový MacBook má najlepší displej na svete"} {:category "pocitace", :url "http://pocitace.sme.sk/c/6507403/data-zmazane-z-mobilov-mozno-obnovit.html", :text "Bezpečnostný analytik Steve Burgess skúmal, ako naložia mobily s informáciami pri použití funkcie ich továrenského obnovenia. Rôzne operačné systémy sa k súkromiu stavajú odlišne.Každý iPhone ukladá do internej pamäte všetky údaje šifrované kľúčom, ktorý sa zmení po každej inicializácii zariadenia.Pri továrenskej obnove sa pôvodný kľúč vymaže a šifrované dáta sa stanú nedostupnými. Potrebovali by ste superpočítač na to, aby ste ich dešifrovali. Údaje uložené v iPhone sa stanú nedostupnými.Smartfóny Blackberry obsahujú bezpečnostné funkcie, ktoré sú schopné ochrániť podnikové dáta. Medzi ne patrí aj bezpečné mazanie, ktoré však obsahuje možnosť obnovy dát do 30 dní po ich odstránení.Ak sa chystáte predať Blackberry, vyčkajte si mesiac na uplynutie lehoty a vaše súkromie je v bezpečí.Dáta, ktoré boli vymazané operačným systémom Android pri incializácii zariadenia zostávajú v internej pamäti zapísané v nešifrovanej podobe. Chýba k nim iba tabuľka, ktorá určuje poradie ich čítania a umiestnenia podobne, ako v počítači.Zmazané informácie sú teda naďalej dostupné a vyhľadať číslo kreditky, zoznam vašich kontaktov, žurnál volaní či obsah komunikácie nemusí byť ťažké. Vyplatí sa celé úložisko prepísať inými dátami.Mobily, ktoré nemajú skutočný operačný systém využívajú špecifické pravidlá pre ukladanie dát, ktoré možno po vymazaní vždy obnoviť. Vzhľadom na to, že sa vytrácajú z trhu a kapacity ich úložísk sú obmedzené, zväčša mnoho súkromia neobsahujú.Steve Burgess upozorňuje na to, aby ľudia dbali aj o dáta na pamäťových kartách, vložených do mobilu. Treba ich mazať samostatne a prepísať celý ich obsah inými dátami.", :perex "Ak sa chystáte predať svoj starý mobil, mali by ste mať istotu že s ním novému majiteľovi neodovzdáte aj kus svojho digitálneho života. Obnova továrenských nastavení s úplným vymazaním dát nemusí byť dostatočná.", :title "Dáta zmazané z mobilov možno obnoviť"} {:category "pocitace", :url "http://pocitace.sme.sk/c/6507199/usa-odstavili-dalsie-piratske-weby-ponukali-aplikacie.html", :text ", D.C. Na weboch Applanet.net, AppBucket.net a SnappzMarket.com mohli používatelia ešte začiatkom tohto týždňa nájsť aplikácie pre smartfóny a tablety so systémom Android, ktoré boli inak dostupné len v multimediálnom obchode Play a za poplatok.Americké úrady však v stredu stopli všetky tri stránky a obvinili ich z porušovania autorských práv.Toto je vôbec o prvý prípad webovej stránky, ktorú úrady zastavili pre pirátske aplikácie pre mobilné zariadenia,  Ministerstva spravodlivosti Spojených štátov.„Trestanie pirátstva sa vzťahuje aj na aplikácie pre mobilné telefóny a tablety, rovnako ako je to pri inom softvéri či hudbe,“ vraví americká žalobkyňa Sally Quillian Yatesová.Dodala, že úrady budú pokračovať vo vyhľadávaní a vypínaní webov s pirátskymi aplikáciami pre mobilné zariadenia. „Postihy za pirátstvo chránených diel, vrátane populárnych aplikácií, sú najvyššou prioritou trestného oddelenia,“ dodal námestník generálneho prokurátora pre trestné veci Lanny A. Breuer.Trh s mobilnými aplikáciami považuje Yatesová za stále dôležitejšiu súčasť ekonomiky. „Zákony majú chrániť a podporovať tvrdú prácu a vynaliezavosť vývojárov,“ hovorí.Ministerstvo spravodlivosti  neoznámilo v súvislosti so stopnutím webov žiadne zatýkanie, no vydaných bolo spolu deväť príkazov na domovú prehliadku. Applanet.com mala podľa vlastného popisu v databáze viac ako 15-tisíc aplikácií, SnappzMarket o sebe cez Google tvrdí, že poskytoval až 50-tisíc aplikácií. ", :perex "Úrady neoznámili žiadne zatýkanie, no vydali deväť príkazov na domovú prehliadku.", :title "USA odstavili ďalšie pirátske weby, ponúkali aplikácie"} {:category "pocitace", :url "http://pocitace.sme.sk/c/6506743/google-ma-poukazky-do-obchodu-play-u-nas-zatial-nebudu.html", :text "MENLO PARK, BRATISLAVA. V Spojených štátoch začne spoločnosť Google  s kreditom do jej multimediálneho obchodu Play.Za 10, 25 alebo 50 amerických dolárov sa dajú okrem aplikácii kúpiť aj elektronické knihy, filmy či hudba.Kupóny budú dostupné zatiaľ v americkej sieti s elektronikou RadioShack, obchodnej sieti Target a obchodoch GameStop, ktoré sa zameriavajú na hráčsku komunitu.Kupóny predáva Google zatiaľ len v Spojených štátoch, či ich ponúkne aj maloobchodným reťazcom v Európe spoločnosť nekomentovala.O ich zaradení do ponuky preto s internetovými gigantom nerokujú ani tunajšie podniky. „Do budúcnosti však takúto ponuku nevylučujeme,“ dodala hovorkyňa O2 Martina Jamrichová.Samotné kupóny zatiaľ Google vydáva len v amerických dolároch.Na rovnakom princípe fungujú kupóny spoločnosti Apple pre jej obchod iTunes, dostupné sú v hodnotách od 10 do 100 dolárov.Apple ich predáva vo verziách pre Spojené štáty, Kanadu, Austráliu, Veľkú Britániu a krajiny Európskej únie.", :perex "Kupóny v hodnote 10, 25 a 50 dolárov sú zatiaľ dostupné len v USA, o ich rozšírení do Európy Google mlčí.", :title "Google má poukážky do obchodu Play, u nás zatiaľ nebudú"} {:category "pocitace", :url "http://pocitace.sme.sk/c/6506793/o-miesto-stvrteho-operatora-sa-zaujima-telekom-austria.html", :text "BRATISLAVA, . O aukcie frekvencií na siete štvrtej generácie, ktoré sú ideálne pre vysokorýchlostný internet, sa zaujíma aj rakúska telekomunikačná spoločnosť Telekom Austria.Jej rozširovanie mimo Rakúsko by  financovať mexický miliardár a telekomunikačný magnát Carlos Slim, ktorý cez svoj podnik América Móvil ovládne rakúskeho operátora.O aké projekty by malo ísť, Telekom Austria nespresnila. Na otázky denníka Sme spoločnosť reagovala slovami, že pravidelne preveruje investičné príležitosti v strednej Európe. „V prípade, že [slovenská] aukcia sa bude zhodovať s našimi kritériami, budeme sa zaoberať podmienkami súťaže,“ dodala hovorkyňa spoločnosti Ursula Novotny.Podmienky dražby zatiaľ nie sú známe, Telekomunikačný úrad si  za najviac 150-tisíc eur.Telekom Austria vlani zamestnávala vyše 17-tisíc ľudí. Od zákazníkov predvlani zinkasovala 4,5 miliardy eur a vykázala zisk 195 miliónov eur.Vlastní napríklad rakúskeho mobilného operátora A1, no poskytuje aj káblové služby.Aukcia frekvencií na siete štvrtej generácie by mala na Slovensku odštartovať začiatkom roka 2013.Teleúrad zvažuje, že víťazovi dražby dá grátis frekvencie pre siete druhej generácie, čím by podporil konkurenciu na trhu s hlasovými službami.Okrem spoločností Orange, Telekom, O2 sa o kmitočty na siete štvrtej generácie zaujíma skupina J&T či operátori Slovanet a GTS Slovakia.Vláda zatiaľ nepovedala, koľko by sme za licencie mohli získať. V Česku, kde sa ich aukcia začala minulý mesiac, odhadujú príjem na 350 miliónov eur.", :perex "Či sa rakúsky operátor súťaže o nové frekvencie zúčastní, závisí od jej podmienok. Možný vstup na Slovensko môže financovať telekomunikačný magnát Carlos Slim.", :title "O miesto štvrtého operátora sa zaujíma Telekom Austria"} {:category "pocitace", :url "http://pocitace.sme.sk/c/6506366/klavesnicu-od-logitechu-mozno-osprchovat.html", :text "Na prvý pohľad Logitech Washable Keyboard K310 vyzerá ako akákoľvek iná klávesnica. Zostrojená je však tak, aby jej voda neublížila. Výrobca avizuje odolnosť voči zatečeniu pri ponorení do hĺbky 30 centimetrov. V spodnom kryte sú otvory, ktorými voda po vytiahnutí z kúpeľa vytečie.Potlač tlačidiel je odolná voči čistiacim prostriedkom a ultrafialovému žiareniu. Vďaka tomu sa popisky pri čistení nezotrú. Pre pracovné pohodlie je vybavená tuctom programovateľných tlačidiel.Na pultoch predajní sa objaví od októbra s cenovkou 50 eur.", :perex "V školách, internetových kaviarňach a knižniciach už nebudú musieť byť klávesnice špinavé. Logitech prichádza s novou konštrukciou, ktorá umožňuje klávesnicu vykúpať i vysprchovať.", :title "Klávesnicu od Logitechu možno osprchovať"} {:category "pocitace", :url "http://pocitace.sme.sk/c/6505632/co-sa-deje-v-okamihu-ked-google-vyhladava.html", :text "Cesta k výsledku vyhľadávania sa začína ešte pred samotným zadaním hľadaného výrazu. Softvérové roboty Googlu denne prehľadávajú celý web, nové aj staré odkazy, aktualizované webové stránky. Získané informácie posielajú na servery Google, kde sa uchovávajú.Takto spracované údaje dnes zaberajú vyše 100 miliónov gigabajtov a roboty Goo〜glu pri tejto práci strávili milión výpočtových hodín, čo je v prepočte 114 rokov neustáleho vyhľadávania nových informácií a webov.Okamžite, ako zadáte do vyhľadávača prvé písmená hľadaného výrazu, začne algoritmus Googlu vyhľadávať informácie.Priemerná vzdialenosť, ktorú musí výraz pri vyhľadávaní prekonať, je 2400 kilometrov. Vo všetkých zozbieraných údajoch sa snaží nájsť zmysluplné informácie, ktoré by mohli byť súčasťou odpovede na zadaný výraz používateľa.Už počas samotného písania zobrazuje prvé predpokladané návrhy a výsledky, ktoré Google vyhodnotí ako najpravdepodobnejšie.Google túto funkciu nazýva dynamickým vyhľadávaním a v mnohých prípadoch dokáže ušetriť niekoľko sekúnd práce. Keďže sa snaží dodať výsledok čo najrýchlejšie, nepoužíva vždy rovnakú cestu, ale vyhýba sa aktuálne problémovým miestam.Aj preto nemusia byť výsledky dynamického hľadania rovnakého výrazu vždy na sto percent zhodné.Algoritmus nakoniec preskúma celý hľadaný výraz a na základe viac ako 200 signálov rozhodne, ktoré z miliónov webových stránok zobrazí ako výsledok vyhľadávania.Google berie do úvahy aktuálnosť obsahu, slová na webovej stránke, rýchlosť stránky a jej štruktúru.Dôležitý je aj počet stránok odkazujúcich na danú webovú stránku. Vo výsledku sa preto skôr objaví stránka s veľkou návštevnosťou a bohatým obsahom ako osamotený web s minimom textu.Google nahradí aj kalkulačku. Jednoducho zadajte príklad a stlačte enter. Možno použiť aj zložitejšie vzorce – napríklad (56 / 8) + (16 * 4). Okrem matematických operácií dokáže prerátať menu (z dolárov na eurá) či previesť palce na centimetre.", :perex "Informácie, ktoré vám Google zobrazí, prejdú z jeho dátového centra v priemere cestu dlhú 2400 kilometrov. Denne vyhľadá miliardy výrazov.", :title "Čo sa deje v okamihu, keď Google vyhľadáva"} {:category "pocitace", :url "http://pocitace.sme.sk/c/6504441/sony-ma-recept-na-kvalitnejsie-fotografie-z-mobilov.html", :text "Nové mobilné čipy sú postavené na CMOS technológii EXMOR RS, ktoré sú vyrábané odlišnou technológiou ako ich predchodcovia.Obvody pre zber obrazových dát sú umiestnené pod samotnými senzormi, aby zvýšili objem svetla dopadajúceho na ich povrch. Sony takéto čipy po prvýkrát predstavila pre svoje zrkadlovky, postupne ich však nasadzuje do všetkej foto-video techniky.Tradičná RGB matrica je súčasne nahradená mozaikou RGBW, ktorá okrem trojice základných farieb vyhodnocuje aj celkovú intenzitu svetla dopadajúceho na konkrétny bod snímača.To zvyšuje jas a kontrast fotografií pri slabom osvetlení, či tam kde je vysoký dynamický rozsah scény.Kvalitnejší je aj záznam videa, kde sa každý snímok uskutoční s dvojicou odlišných expozícií, z ktorých sa zloží výsledný obraz.Pre koncového používateľa to znamená, že fotografie nasnímané pri slabšom osvetlení majú menej šumu, sú farebnejšie a problémom nie je ani fotografovanie s protisvetlom. Snímky odhaľujú detaily, ktoré pri štandardnom snímaní chýbajú.Čip IMX135 má rozlíšenie 13,3 megapixelu s uhlopriečkou 1/3.06“, lacnejší IMXP134 má 8,08 megapixelu s uhlopriečkou 1/4“. K obom sú dodávané aj objektívy s automatickým zaostrením, ktoré priamo spolupracujú s čipmi.V nových mobiloch by sa mohli objaviť už od októbra, aby stihli tohtoročný vianočný trh.", :perex "Dvojica nových optických senzorov pre mobily sľubuje spolu s novou optikou dokonalejšie snímky. Technológia, ktorá bola doposiaľ dostupná iba pre fotoaparáty a kamery mieri do vreciek mobilných používateľov.", :title "Sony má recept na kvalitnejšie fotografie z mobilov"} {:category "pocitace", :url "http://pocitace.sme.sk/c/6504378/facebook-ukryje-vymazane-fotografie.html", :text "Doposiaľ si prevádzkovatelia Facebooku s mazaním fotografií používateľov ťažkú hlavu nerobili. Aj keď odkazy na fotografie po ich zmazaní z albumov a násteniek vždy zmizli, snímky zostali bez obmedzenia dostupné naďalej.V niektorých prípadoch boli dostupné aj pôvodné fotografie pred zmenou ich veľkosti. To obmedzovalo súkromie používateľov služby.Odteraz bude systém nastavený tak, aby pôvodné odkazy na vymazané snímky prestali fungovať najneskôr do 30 dní od momentu ich zmazania. Či fotografie fyzicky zo serverov zmiznú nie je zrejmé.Firma sa doposiaľ vyhovárala na technické problémy pri mazaní fotografií, obmedzením však mohlo byť distribuované úložisko, ktoré sa na ich ukladanie využíva.", :perex "Fotografie, ktoré boli publikované na Facebooku už nezostanú dostupné bez obmedzenia. Servery k zrušeným fotografiám zamedzia prístup.", :title "Facebook ukryje vymazané fotografie"} {:category "pocitace", :url "http://pocitace.sme.sk/c/6504362/dotykove-ovladanie-notebookov-caka-vylepsenie.html", :text "Nový ForcePad sa na prvý pohľad od tradičného touchpadu - ktorý je súčasťou takmer každého notebooku – vôbec nelíši.Vďaka novému spôsobu snímania dotyku však dokáže odlíšiť rozdielnu intenzitu prítlaku jednotlivých prstov. Celkovo v rozsahu jedného kilogramu.Vďaka tomu možno navrhovať nové gestá, ktoré sa budú spoliehať nielen na polohu prstov, ale aj na tlak, ktorým pôsobia. Bez pohybu prstov po ForcePade bude možné rolovať obsah okien, meniť veľkosť zobrazenia či hrať jednoduché hry bez toho, aby ste museli siahnuť na myš.ForcePad je voči predchodcovi zároveň tenší, čo dáva výrobcom notebookov nové možnosti. Ušetrená hrúbka môže priniesť tenšie telá notebookov, alebo hrubšie akumulátory.Viac napovie nasledujúce video:", :perex "Snímanie intenzity tlaku piatich prstov sľubuje nová generácia touchpadov najväčšieho svetového výrobcu – firmy Synaptics. Ovládanie notebookov bude intuitívnejšie.", :title "Dotykové ovládanie notebookov čaká vylepšenie"} {:category "pocitace", :url "http://pocitace.sme.sk/c/6503714/trailer-s-novym-counter-strike-natocite-aj-akcny-film.html", :text "Pokračovanie jednej z najobľúbenejších hier na svete sa začne predávať už zajtra. Jej tvorcovia sa ju snažia spropagovať akčným filmom, vytvoreným s pomocou samotnej hry a voľne dostupného nástroja Source Filmmaker. Counter-Strike: Global Offensive zatiaľ získal skôr priemerné hodnotenia. Vďaka svojej otvorenosti pre úpravy a tvorbu doplnkov sa úspechu báť nemusí.Množstvo hráčov po ňom siahne aj vďaka novej grafike a oficiálnym herným módom. Štúdio Valve oficiálne predstavila aplikáciu Source Filmmaker v júni tohto roku. O pár týždňov neskôr ju sprístupnila zadarmo pre všetkých.Source Filmmaker je nástroj určený na tvorbu videí z hier. Používa grafické zobrazenie z hry Portal 2, objekty, scény, efekty a mnoho ďalšieho je možné využiť z každej z podporovaných hier.Vďaka tomu si tento nástroj veľmi rýchlo adaptovala komunita a internet zaplavila množstvom videí, ktoré ale nie sú mimo tejto komunity veľmi úspešné.", :perex "Nový Counter-Strike od Valve nie je len hrou, spolu so softvérom na tvorbu videí vám umožní vytvoriť si vlastný akčný film.", :title "Trailer: S novým Counter-Strike natočíte aj akčný film"} {:category "pocitace", :url "http://pocitace.sme.sk/c/6503177/notebooky-a-mobily-budeme-nabijat-rychlejsie.html", :text "Kým v súčasnosti sa akumulátory vyrábajú lisovaním práškových nanočastíc, pri novom postupe sa rovnaké materiály použijú vo forme roztoku s prímesou grafitu.Zmena výrobného postupu by pritom nemala byť nákladná.Nová forma použitých surovín zaistí ich kryštalizáciu tak, aby bol kompaktný materiál popretkávaný hustou sieťou vysokovodivých častíc.Tie zrýchlia nabíjanie 30 až 120-násobne. Za výskumom stojí Národný inštitút pre vedu a technológiu v juhokórejskom Ulsane.", :perex "Niekoľko minút pripojenia k zásuvke stačí na to, aby notebook či mobil načerpal do akumulátorov plnú zásobu energie. Vynovená generácia Li-Ion akumulátorov výrazne skráti čas nabíjania vďaka novej technológii výroby.", :title "Notebooky a mobily budeme nabíjať rýchlejšie"} {:category "pocitace", :url "http://pocitace.sme.sk/c/6503165/notebooky-vyrobia-zo-starych-cedeciek.html", :text "S novinkou sa pýši firma Fujitsu, ktorá ju má otestovanú na podnikových notebookoch Lifebook P772/E.Polykarbonát optických diskov je kvalitným materiálom pre recykláciu, problémom je však jeho kontaminácia rôznymi  prísadami, ktoré sú pre ďalšie spracovanie neprípustné.Divízia Fujitsu Laboratories preto vyvinula postup, ktorým je možné vstupný materiál vyčistiť natoľko, aby bol vhodný pre ďalšie spracovanie.Ak by nový materiál firma použila iba na samotné veká notebookov, ročne by znížila spotrebu plastov o 10 ton a znížila emisie skleníkových plynov o 15 percent. Pri intenzívnejšom nasadení by boli  dopady ešte významnejšie.Iní výrobcovia digitálnej techniky sa k ekológii stavajú odlišne. Tradičné plasty nahrádzajú bioplastami, ktorých základom sú škroby obilnín.To nielenže znižuje záťaž životného prostredia pri výrobe ale zjednodušuje aj ich recykláciu. Rozkladné baktérie dokážu vo vlhkom prostredí takéto materiály rozložiť a vrátiť ich späť do ekosystému.", :perex "Nepotrebné optické nosiče si nájdu cestu späť k spotrebiteľom. Nová technológia umožní ich recykláciu na plasty, ktoré tvoria telá notebookov.", :title "Notebooky vyrobia zo starých cédečiek"}]